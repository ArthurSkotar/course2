***
До науково-літературної секції в моїй бібліотеці притулилися дві скриньки зі сакральною літерату¬рою. Ці книги чи не найпотрібніші в моїй роботі, оскільки Біблія, а ще Франкові твори стали для мене настільними — із них я черпав зерна релігійної та світської мудрості, без них моє художнє мислення стало б яловим і прісним.
Перед тим, як розпочати працю над романом, гор¬таю томи Івана Франка, знаходячи в них інтелектуаль¬ну поживу: адже Франко як національний Учитель торкався чи не всіх сфер суспільно-політичного життя людства, його історії й побуту — часто в таких дрібницях, які могли б на перший погляд здаватися несуттєвими, проте ставали для мене інколи неоці¬ненними знахідками, яскравими деталями—рушіями сюжету й елементами композиційної вигадливості.
А Біблія зі своєю старо- й новозавітною мудріс¬тю, історизмом, міфологією, дидактикою й символі¬кою насичує створюваний письменником світ не так інформативністю, як духовністю — тією висотою мислення, яку прийнято називати — коли це зрідка трапляється з автором — наближенням до Бога.
Та оскільки у проминулі бездуховні часи придба¬ти Біблію в книгарні було неможливо й користува¬тись Святою Книгою доводилося лише в публічних бібліотеках, я скуповував книги, які певною мірою поповнювали відомості з історії релігії — так зай¬няли місце в одній скриньці тритомник богословсь¬ких праць Феофана Прокоповича, «Язычество древ¬ней Руси» Бориса Рибакова...
Текст Біблії відтворював із книг 3. Косідовського «Біблійні оповіді», Я. Редінгера «Ісус із Назарету»,




М. Гоголя «Роздуми над Божественною Літургією»... І ще, хай мені Бог простить, — із блюзнірсько-без- божницької книги Лео Таксіля «Забавне Євангеліє».
Другу скриньку займають сакральні художні тво¬ри, якими може пишатися кожна бібліотека: роман Д. Мережковського «Христос і антихрист», В. Ко- роткевича «Христос приземлився у Гродно», Г. Сен¬кевича «Камо грядеш», С. Карасловова «Солунські брати»... І притулив я до них свої сакральні повісті «Євангеліє від Томи» та «Смерть Юди».
Ця невеличка секція стала ідеологічним ядром моєї домашньої бібліотеки.
VI
Чимало думок із приводу своєї книгозбірні встиг я вже висловити у цих записках, розташувавши кни¬ги на поличках стелажів за тематикою, жанрами і стилем, однак неосмислених і навіть не згаданих за¬лишається все більше й більше. Тож для того, щоб об’єднати всі за філософією, шукаю для них спіль¬ного знаменника — і є ним ідеологія бібліотеки, ви¬ражена в образній системі й проблематиці.
Для допомоги в цих пошуках я видлубовую з пам’яті власні думки, висловлені колись у моїх уні¬верситетських лекціях перед студентами, — вони так чи інакше можуть стосуватися книг із приватних колекцій бібліофілів чи то публічних книгозбірень.
...В історичній романістиці читач мусить будь-що зустрічатися з вічною категорією моралі, втіленою в такий матеріал, який відлунився б у нинішньому дні та спонукував не до мрійництва чи ностальгії за героїч¬ними часами, а до реального чину або служив би

Wiwat, niech żyje Polska!


стримувальним фактором перед наругою над віками виробленою суспільною звичаєвістю.
Власне, мораль є прерогативою художньої творчо¬сті взагалі й історичного роману зокрема. Історичний матеріал є тим верстатом, на якому тчеться тканина для гамівних сорочок вседозволеності, а сирівцем для них служать вічні духовні категорії — чесність, страх Божий, пошанування батьків, релігійність, ми¬лосердя, відпорність зраді й готовність до самопо¬жертви.
Зрада — найпоширеніше зло, яке вражало трутиз¬ною підневільних людей. Чи не тому вся світова лі¬тература загавровує цей гріх в образах Юди (Біблія), Фортунато Фальконе (Меріме, «Матео Фальконе»), Андрія Бульби й Петра, спокушеного Басаврюком (Гоголь), Мирона (Франко, «Похорон»), манкуртів Айтматова — затавровує, щоб виховати в людині ан¬типод зрадника.
Трактування зрадництва в літературі ніколи не бу¬ло однозначним. Вчинок Юди по-різному трактують Леонід Андреев («Юда Іскаріот»), Леся Українка («На полі крові») — може, Юда гидував показною лю¬бов'ю апостолів до Ісуса і спробував зрадою викри¬ти їхній фальш або хотів розбудити народ до бороть¬би за визволення Христа й одночасно юдейського народу; а може, взяв на себе гріхи апостолів, щоб вони залишилися чистими в історії, а проклін упав на нього одного...
Зрадницький вчинок Андрія Бульби злагіднений романтичним флером; Петро став жертвою демона Басаврюка і вчинив убивство в непам’яті; Мирон же з «Похорону» Івана Франка зраджує своїх із метою знешкодити власний люмпен, який загрожує держа-





ві гірше, ніж чужоземець; Фортунато спокусився цяцькою — можна б дитині пробачити цей гріх.
Я ж у своїх творах ніколи не виправдовував зра¬ди — зрадник мусить бути покараний. Кара настигла Аліма («Мальви»), провокатора Петрова («Четвер¬тий вимір»), полковника Носа («Орда»). Проте в та¬кому однозначному засудженні засумнівався і я.
У повісті «Ренегат», пройшовши, немов слідчий, слідами найтяжчого злочинця через низку найрізно¬манітніших ситуацій, зловив його, уособленого в об¬разі Ренегата без імені, і поставив на суд перед арео¬пагом совісті. Відбувся розтин категорії зради — зі слідчого процесу виник несподіваний висновок: зрада є справою волі особи, яка здійснює цей вчинок, особи неповноцінної, враженої хворобою бездуховності, отже, неосудної. Злочин цей є справою особистою й не може підлягати юридичному кодексові, а лише моральному: зрадник, усвідомивши свій гріх, пови¬нен сам засудити себе до страти... Утопія? Можливо.
Спорідненою зі зрадником креатурою у підне¬вільному суспільстві є фігура ката. За своєю функцією ці креатури начебто протилежні, адже зрадник не може стати надійною опорою панівної держави, оскільки його мораль дозволяє зраджувати не лише своїх, а й господарів, а кат такою опорою є. Проте насильницька влада не може обійтися без одного й без другого; кат спонукує поневолений народ до слі¬пого послуху страхом, а зрадник розкладає його зсе¬редини. Й обидві креатури закінчують своє існування однаково: зрадник здеморалізовується й стає небез¬печним, катові ж віддана влада у вигляді караючої сокири, яка у відповідний момент може опуститися





й на владця — чи ж не тому в Совєтському союзі летіли одна за одною голови Ягоди, Єжова, Берії?
У літературі змальовані яскраві образи катів. Ге¬рой оповідання М. Коцюбинського «Persona grata», кат Лазар, пересичений кров’ю, отямлюється від кри¬вавого похмілля і б’є в обличчя портрет хлібодавця- царя, стаючи тим самим небезпечним для влади. Кат із однойменної повісті Пера Лагерквіста уздрів фа¬шистську банду і втямив, що він сам породив це зло в державі: прозріння ката стає небезпечним, і його усувають.
Кат Пахомій із мого роману «Журавлиний крик» ідейний, він хоче катівським ремеслом викорінювати зло в державі, і коли його відсторонюють від роботи через надмірну запопадливість, він усвідомлює, що зло чинять самі правителі, до яких його сокира до¬тягнутися не може, й у розпачі накладає на себе ру¬ки. На його місце стає блазень.
Блазень був завжди найориґінальнішою креату¬рою насильницької влади. Цей двійник тирана, одяг¬нутий у маску дурника, якому все дозволено, у ли¬чину фальшивого демократа. Крихітка Цахес Амадея Гофмана, наприклад, має дар переймати таланти всіх, що його оточують. Блазень — це ідеолог терору, без¬карний і незнищенний. Без нього можновладець без¬силий, тому не блазня усувають, а він знищує своїх повелителів і переходить від одного до іншого як найтривкіша субстанція насильства. Сенька Трещокін («Журавлиний крик») переживає Потьомкіна, Кате¬рину II, Павла І і й вірно служить Олександрові І.
Згадаймо знаменитий гоголівський пасаж із «Мерт¬вих душ»: «Русь, куда ж несешся ты? Дай ответ. Не дает ответа... Летит мимо все, что ни есть на земли,





и, косясь, постораниваются и дают ей дорогу другие народы и государства». Хто ж летить у провалля на «русской тройке» разом із останньою на Землі імпе¬рією? Блазень Чічіков — уособлення Росії!
Громада блазнів-карликів, яких колекціонував при дворі Петро І — їхні нащадки ще й нині топ- чуться на нашій землі, — змальована у моєму романі «Орда». Це орда внутрішня, наша'національна, вона залишається надовго в душах людей після того, як стороння орда схлине.
...А тепер кілька слів про позитивних персонажів у літературі, зокрема про образ письменника, який живе в незалежній державі: яким має бути його став¬лення до своєї влади? Невже з протестанта він пови¬нен знову стати апологетом можновладців, речником володаря? Ба ні, ми вже це «проходили», коли нас, зацькованих чужинецькою силою, називали найвіль- нішими творцями в світі. Та якщо ні, то невже ми маємо виступати проти своєї держави або замикатися в рафінованому естетизмі й існувати лише на влас¬ній творчій волі? Теж не можемо цього зробити, чей заперечувати свою державу — це рубати гілку, на якій сидиш. Із другого ж боку, письменник у своїй держа¬ві бачить зло, навіть якщо воно не акумулюється в образах зрадників, катів і блазнів. Тож хоче він цьо¬го чи не хоче, а мусить ставати в опозицію до своєї влади в державі, за яку готовий віддати життя. Але чим відрізнятиметься ця опозиція від підневільної?
Згадаймо поезію Ґете «Співець». Король запросив співця до. палацу і, задоволений його піснею, дарує йому золотий ланцюжок. Та співець не приймає пода¬рунка, йому ніякої нагороди не потрібно, він співає, як птах, і сама його пісня є найвищою нагородою для





співця.... Ґете стверджує принцип самодостатньої поезії: немає більшої радості, ніж перебувати в про¬цесі творення штуки. Проте водночас у цій тезі за¬кладений фальш, який приховано звучить і у вірші «Перебендя» Тараса Шевченка («співай, мій голубе, щоб люди не чули»),— чей поет не соловейко, він мусить мати слухача й поціновувача — чи то в пала¬цах, чи на вигоні.
Ґетівський співець, виконуючи волю володаря, співає йому, проте плати не бере, щоб не бути зо¬бов’язаним, не потрапити в залежність. Та якщо роз¬глядати концепцію співця в такому ракурсі, то стикаємося з іншою проблемою — із діалектичним поєднанням єдності співця й володаря та антагоніз¬му між ними.
В українській літературі фігурує образ Митуси, який не хотів стати придворним співцем Данила Га¬лицького. Про Миту су пише Франко в доволі схема¬тичному вірші «Бунт Митуси»; високохудожнє трак¬тування цього образу маємо в новелі Ніни Бічуї «Буєсть Митусина». Я теж вдався до художнього розв’язання проблеми «співець і володар» у романі «Шрами на скалі», провівши паралель між лініями: співець Митуса — король Данило й Іван Франко — австрійський цісар Карл. Один співець живе у своїй державі, а другий у чужій, їхні лінії не перетинають¬ся, і все ж в одному моменті вони є однотипними: обидва стають в опозицію до влади.
У коломийській ресторації відбулася така розмова між Франком і цісарем:
«Король Данило, — говорить Франко, — вбиває Митусу за те, що той не захотів йому служити в тяж¬кий для краю час». — «І на чиєму боці ви стоїте?» — 





запитує цісар. — «Народ розсудить нас з вами, ваша ясновельможність». — «Що ж народ розсудить і нас з вами, пане Франко». — «Так, тільки вас судитиме ваш народ, а мене — мій. Ви вернетесь у свої краї, ми зостанемося тут».
І паралельна розмова між Митусою й Данилом — у романі:
«Коли владця і співець заодно, то й чин їхній удвоє значиміший; коли чиниться справа справедлива, то й удвоє вона справедливіше», — мовить Данило. — «Та коли твориться чин несправедливий, — відказує Митуса, — то й союз владці і митця удвоє більше зла приносить». —• «То де ж межа між доброчесністю і злочинністю, на якій повинні зійтися володар і спі¬вець?» — «Та межа — то віддаль між митцем і пра¬вителем, але на своїй землі».
І це істина.
* * *
А зараз поведу розмову про письменницьку ко¬горту, що прийшла на зміну «шістдесятникам» —їхні книги запрудили мою домашню бібліотеку й засвід¬чили, принаймні для мене, появу нових літератур¬них напрямків із несподівано високими злетами, а подекуди і прикрими невдачами.
На початку вісімдесятих років, коли «шістдесят¬ники» вже помітно постаріли, а стагнація «розвину¬того соціалізму» вбивала будь-який вияв духовності, коли стан упокореності став найбільшою загрозою для нації, і люд почав задовольнятися неволею, у якій більш-менш є що їсти, коли щоденною молит¬вою стало рабське заклинання «лишь бы не было




войны», а вона таки шаліла в світі, і на цвинтарях без промов і голосінь пливли цинкові домовини «аф¬ганців», коли не кожен міг витримати задушливу ат¬мосферу безкровного терору і серед митців стали звичними самовбивства та вбивства (Тютюнник, Близнець, Івасюк), тоді поповзла підленька сентен¬ція, буцімто на «шістдесятниках», які давно вже від¬шуміли й покірно служать системі, закінчилась українська література. Підступний окупант забивав останній цвях у домовину української культури — ніхто не протестував ні проти повсюдного запрова¬дження у вузах викладання російською мовою, ані проти цензури, яка забороняла вживати навіть тер¬мін «Україна», — гофманівський Цахес безкарно глумився над народами...
Та все ж література таки помножувалася в молод¬шому від «шістдесятників» поколінні: тих молодих поетів-модерністів В. Голобородька, М. Воробйова, В. Кордуна, М. Григоріва й близько не підпускали до друкованих органів* їх так ретельно замовчували, що вони були знані лише у вузькому гурті літерато¬рів і в діаспорі. Нині вони свої твори публікують, проте відомо, що для поезії, як і для дівчини, є визна¬чений шлюбний термін і будь-яке запізнення на руш¬ник трагічне: час весільної куряви для цих поетів минув, і вони залишились — поважні й поважані — лише як свідки безперервного літературного процесу.
Чергова відлига під час так званої горбачовської перебудови породила новий загін літераторів, і вони разом зі споважнілими «шістдесятниками» подалися на пошуки оригінальних форм поезії і прози, вдаючись до умовності, але й не відриваючись від суворого реалізму: жоден не хотів стати схожим на іншого




і таки вирізнилися на обрії діти «шістдесятників» — Ярослав Павлюк, автор фантастичної повісті «Філь- мар», яка перенесла нас у далеке майбуття, а ми з подивом констатували, що моральні цінності залиши¬лися незмінними; заглиблений у роздуми над сутністю людського життя Ігор Римарук, буйний карпатський леґінь Василь Герасим’юк, ніжний і замислений поет Іван Малкович...
І я теж якось розповів Григорові Тютюннику сол¬датську новелу «Михайло Козолуп», сподіваючись, що Грицько, знавець полтавської мовної стихії, кра¬ще, ніж я, написав би оповідання про непокірного солдата-степовика. Та не встиг він .
Можливо, я штучно розділяю молодих і ще мо¬лодших літераторів, але ж вони приходили у світ са¬ме в такій послідовності, і я з радістю констатую, що ніякого вакууму в літературі не відбулося, що сти¬лем Галина Пагутяк продовжує й розвиває школу Ніни Бічуї й Валерія Шевчука, Римарук — Драча, Герасим’юк — Павличка, Драч — Бажана, Вінгра- новський — Довженка, Калинець — Антонича й Ти¬чини.
Ми ще не знаємо, що з наших творчих набутків залишиться жити в епосі вільного національного розвитку. Може, найкращі наші твори стануть не¬актуальними й нецікавими. Мусимо бути до цього готові. А тому я вітаю нинішнє молоде письмен¬ницьке покоління, яке вперто намагається перейти від надмірної заполітизованості до незалежного мисте¬цтва. Проте наголошую: незалежного від держави, а




не від своєї нації, якій ще довго загрожуватимуть яничарство, відступництво, байдужість; мистецтва не заанґажованого політикою, але чуйного до серце¬биття народу, новаторського, та не позбавленого глузду.
А втім, «і це вже було», як казав старий равІ у драмі Карла Гуцкова «Урієль Акоста»: літературні бунти повторюються періодично, і слава Богу. Інак¬ше ми давно задихнулися б у тягучій атмосфері не¬актуальності. Згадаймо; роман «Дон Кіхот» запере¬чив смішний уже на той час зіп’ятий на котурни й нудний рицарський роман, а тому став безсмертний.
Але чи не з подібної причини став такий цікавий для нас Валерій Шевчук — тільки в протилежному напрямку, — який осучаснив старі традиції україн¬ського бароко, і в цьому таїться бунт проти забуття традицій.
Не можна розділювати борозною, немов озимину від ярого посіву, літературу давню й новітню, тради¬ційну й модерну, заангажовану й самодостатню, бо в надрах класичної ми, зайняті пошуками політичної зброї, не зуміли не те що дослідити, а навіть побачити в ній новизну і мусимо тепер перед нашими дітьми визнати, що не все знаємо про поетику Шевченка (чи кожен із нас розшифрує символіку «Великого льоху» або «Подражаніє Ієзекіїлю»?), що про секре¬ти поетичної творчості Франка часто не маємо зелено¬го поняття, бо наша буденність винесла на поверхню Франкової ріки, немов глушену рибу, злободенні на час написання й зовсім не актуальні для нинішнього дня твори.
Література майбутнього народилася в минулому, і не квапмося відривати модернізм від традиціоналіз- 
му, як луску від тарані, бо скільки модерного знайде¬мо в реалістичних творах М. Хвильового («Санато- рійна зона»), В. Підмогильного («Місто»), В. Барки («Спокутник»), Ю. Косача («День гніву»), Ю. Янов- ського («Вершники»).
Пригадую, як на початку шістдесятих років деякі молоді письменники, які не мали ні сил, ні вміння по-справжньому осідлати новаторського Пегаса, вкладали у термін «традиційність» максимум іронії, погорди та зневаги. А на початку сімдесятих най- примітивніші бездари називали себе традиціоналіс¬тами й люто шельмували модерністів, прикриваючи свою неміч сакраментальним висловом: «Нас розу¬міє народ», прирівнюючи талант народу до власного безталання.
Який же результат цих давніх суперечок? А та¬кий, що у свідомості читачів і авторів викристалізо¬вувалося розуміння єдиновірної істини — і хай це розуміння не покидає нас сьогодні: без поєднання традиційності з невпинними пошуками нових форм будь-який твір на будь-яку тему народиться неціка¬вим, одноплановим. Непримиренної суперечності між традицією і новаторством не було ніколи, завше існувала між цими категоріями гармонія.
Чому ж розгорілися баталії між постоталітарними модерністами і старими традиціоналістами? Причи¬на одна: з обох боків подає голос посередність. Це зло таїться в кожній людині, а тому треба боротися з ним у самому собі. Та про це трохи згодом...
Що примусило наймолодше й вельми талановите письменницьке покоління наїжачитися супроти своїх попередників? Чому такі освічені й здібні прозаїки, як Віктор Неборак, Юрій Андрухович, назвали свій



гурт «Бу-Ба-Бу», чому вони бавляться в демонів й розмальовують себе для своїх кінофільмів так, щоб бути схожими на потойбічні примари, чому, зреш¬тою, читають свої поезії загробними голосами, чому такий талановитий гурт івано-франківських пись¬менників (Іван Андрусяк, Степан Процюк, Іван Ци- пердюк) назвався «Новою дегенерацією» і чому так штуцерно були названі видання «Авжеж!», «Фіра», «Четвер»?
А дуже просто: був це протест наймолодшого тоді письменницького покоління проти зашнурованості, ранжирів, заанґажованості, проти соцреалістичного казенного мундира, у який ґвалтом одягала більшо¬вицька система творців. Збунтованій літературній молоді важко та й не хочеться догледіти, що нерідко під тими мундирами билися гарячі серця незреалі- зованих талантів; вони прагнуть розірвати колишні ланцюги примусу й вивести художність із підряднос¬ті в ранг визначальності.
Можу назвати добрий десяток молодих письмен¬ників, які опублкували свої твори в журналах «Дзвін», «Кур’єр Кривбасу», «Авжеж!», «Четвер», «Фіра» і з радістю заявити, що новітня література незалежної України гряде. Де романи Юрія Андруховича «Мос- ковіада», Олеся Ульяненка «Сталінка», Леоніда Ко- ноновича «Я, зомбі» — про побут здеґрадованого люду в умовах совєтської системи; Михайло Скаліц- кі видав повість про бомжів — «Амінь», Тарас Про- хасько в повісті «Довкола озера» заливає читача ма¬реннями й візіями людини із хворим мозком; Василь Ґабор у новелі «Полювання у втраченому просторі» прослідковує стан безсилля людини перед жорсто¬ким світом. Ці автори дружньо вичавлюють більшо- 
вицький чиряк з тіла України і робиться це болісно; процес цей бридкий, та відбуватися мусить. Проте в намаганні досягнути новизни деякі автори, як Вин- ничук, Подерев’янський і, на жаль, вельми талано¬виті Андрухович та Жадан, засмічують тексти не¬нормативною лексикою, брудними натуралістичними сценами, нібито засвідчуючи цим свою авторську смі¬ливість, а насправді прикриваючи неміч.
Існує велика небезпека проникнення в літературу посередності, яка спритно маскується ще не звичною для нашого читача псевдомодерною формою.
Посередність підступна: її не завжди запримітиш і зі свічкою вдень. А щоб не виявити себе, вона вміло захищається чим їй зручніше — щитом модернізму або ж традиційності, беручи при тому на допомогу найавторитетніші імена, у художньому синтезі яких превалює той чи інший напрямок. Постмодерністи називають своїми учителями Прибишевського, Джой- са або Стефаника, і зумій їх переконати, що ці автори¬тети виросли на глибоких традиціях світової і кожен зокрема — своєї національної культури. А псевдо- традиціоналіст ховається за Шевченка або Толстого, та зрозуміти художні секрети «Хаджі Мурата» або «Марії» не спроможний. Зате обидва ревно вправля- ються в мистецтві зневажати чужих богів.
Посередність не вміє робити сполук із традицій та новаторства, вона здатна лише створювати ерзаци за рецептами того чи іншого напрямку; посереднос¬ті навперейми тягнуть непосвячених кожен у свою віру, як ті шулери на базарах, що закликають грати в чорну або білу карту.
Посередність лукава: вона вміє присипляти розум споживача наркотиком слинявого патріотизму. Бездар-

но оспівує велике, тим самим девальвуючи цінність великого, або ж одурманює читача нігілізмом, — і насміхаються ті автори над патріотичним почуттям людини, мов Хам над голим Ноєм.
Більшовицька метрополія підтримувала посеред¬ність, високо оплачувала «середнячків», а справжні таланти відсувала на марґінес літературного проце¬су або запроторювала в темниці. Через те ми не раз були змушені освітлювати своє духовне поле скіпка¬ми тоді, як інші народи вже молилися перед жертов¬никами...
А на жертовниках народжується елітарне мистец¬тво. Мені можуть закинути, що така естетична по¬зиція відкидає широкі маси читців від справжньої штуки. Я ж кажу: не відкидає, а виводить із примі¬тивного світу масової культури до елітарних висот. Не всі можуть відразу збагнути елітарне мистецтво, до нього треба підходити підготованим. Не всі авто¬ри можуть стати майстрами золотої проби, проте це не означає, що високопробного золота немає лише тому, що хтось там на ньому не знається. Чи кожен зрозумів кінострічку Юрія Ілленка «Ніч під Івана Купала» або «Дерево бажань» Тенгіза Абуладзе? Чи тріщали кінотеатри, коли демонструвався фільм Фе- деріко Фелліні «Амаркорд»? Усі не можуть осягнути найвищі зразки, але ж вони повинні існувати в куль¬турі кожної цивілізованої нації як еталони мисте¬цтва, орієнтири, довкола яких створюється інтелек¬туальне мистецьке середовище, що захоплює у своє магнітне поле дедалі більше споживачів.
Елітарне мистецтво — це конкурентоспроможний товар на світовому ринку, і якщо його не викохаємо, то не будемо мати з чим зайти до супермаркетів 


культури. Чи доконче воно мусить бути ускладнене аж до незрозумілості, яким його силкуються зроби¬ти деякі молоді поети й прозаїки? Навіщо? Елітарна штука у своїй акумулятивності думки й форми повин¬на бути прозорою — чи то найвища простота сонетів Миколи Зерова, чи загадкова ускладненість поезій Емми Андієвської.
Слід збагнути одне: не може бути такого, щоб сус¬пільство вступало в нове утворення, а мистецтво за¬лишалося колишнім.
Як мені бачиться письменник у незалежній дер¬жаві, який статус виробить для нього суспільство? Доля його буде незавидною: він не зможе вижити з творчості, зате стане незалежним від держави, але й держава не буде нічим йому зобов’язана. Письмен¬ник назве себе справжнім митцем, а не слугою чи вірним помічником можновладців, — і митців стане менше. Відсіватимуться посередності й літературні спекулянти, їм стане невигідна літературна профе¬сія. І якщо нині хтось пише з чисто внутрішньої по¬треби, а хтось писання полишив, то це тому, що для майбутнього творять лише одиниці.
І це прекрасно! У літературу прийдуть подвижни¬ки, їм буде важко, вони шукатимуть меценатів і знахо¬дитимуть їх, але й на жертви йтимуть заради святого покликання і солодкого прокляття. Гряде видатна література могутньої нації, яка входитиме в міжна¬родний контекст без посередництва імперських мов, а силою рідного слова, і вивільнившись від держав¬них пут, матиме можливість засвідчувати моральну, інтелектуальну й естетичну потенції нашого народу.
24 серпня 1991 року Україна раптом перемістилася з російської Азії в центр Європи. І та нескінченність,


яка пролягла перед нею, спрямована вже на Захід. Мусимо набрати багато духовних сил, щоб здолати перепони, за якими — безмежжя нашого національ¬ного життя.
Безмежжя — поняття конкретне. Це досвід, який передається від особи до особи, від нації до нації, від держави до держави.
А хто в це не вірить, той помер уже сьогодні.
* * *
Зупинюся на якісно новому явищі, яке нині ври¬вається своєю одвічною силою, донедавна штучно стримуваною імперськими заборонами, у наше ду¬ховне життя як одна з головних форм суспільної сві¬домості — релігійному факторі в житті українського народу.
Суспільна атмосфера завше повниться найрізно¬манітнішими ідеями, що їх витворила людська по¬треба, і не всі вони є своєчасними: одні вже віджили й можуть слугувати лише для відтворення пам’яті, інші належать майбутньому, й осмислюють їх хіба що провидці або генії, а є ідеї, які суспільство вино¬сило для сьогочасного народження, і прагнуть вони негайного втілення.
У безпросвітній пітьмі сталінсько-брєжнєвської деградації зродилася ідея Храму. Розвалені й спале¬ні церкви, безбожництво й моральний та фізичний садизм стали буденною реальністю; втрата страху Божого зродила цинічне ставлення до таких найбру- тальніших моральних категорій, як зрада, данощи- цтво, жорстокість, благословила всепрощення най¬тяжчих гріхів — наш народ опинився над прірвою

бездуховності, і врятувати його могла лише ідея чи¬стоти Храму.
Перший в українській літературі вдарив на спо¬лох Олесь Гончар, втіливши в своєму «Соборі» ідею, яка вже волала в ефірі, мов неприкаянна душа: «Бе¬режіть собори душ!» За ним вийшов до народів сві¬ту з фільмом «Покаяння» грузинський кінорежисер Тенгіз Абуладзе, який викарбував ідею самоочищен¬ня в афоризмі: «А чи потрібна дорога, якщо вона не провадить до Храму?» А Ліна Костенко в «Марусі Чурай» проклала покутний шлях своєї героїні на прощу до Києва, щоб помолилася і вона за весь на¬род. Не обминула й мене ідея Храму в романі «Орда», герой якого, Єпіфаній, решту свого життя після вчи¬неного гріха мовчання в Батурині шукав покаянної дороги по всій Україні.
У кожному випадку йдеться про християнський Храм наших душ. Нині ж діймає нас усіх тривога: у час свободи вірувань, якої ми нарешті дочекалися, оскверняються християнські Храми міжконфесійни¬ми сварками, а ще створюється небезпека сектант¬ства, готового руйнувати монолітну релігію, мов ша¬шіль дерево, — маю на увазі так звану Рунвіру (рідну українську віру), проповідник якої, Лев Си- ленко, намагається реставрувати поганство в Україні.
Не варто аж надто поважно трактувати ідею такої реставрації, але й не можна вдаватися до страусової методи, нібито проблеми не існує. Небезпека Рунві- ри полягає в тому, що вона має національне забарв¬лення. Тому я хочу зупинитися на проблемі ваги християнської релігії в житті українців й довести не стільки науково, бо вдаватимуся до біблійних і апок¬рифічних джерел, що саме вона, принесена іззовні,

а не давнє українське язичництво є властивим укра¬їнським Храмом.
Для підтвердження цієї тези ми мусили б повер¬нутися в сиву давнину, коли апостол Андрій Перво- званий проклав найдавніший шлях через Україну — майже за тисячу років до зафіксованого в українських літописах «шляху з варяг у греки». Тож простежимо шлях апостола Андрія з греків у Гіперборею, який при¬ніс Христове благословення на землю над Дніпром.
Повернення до Даждьбога було б ретроградством, оскільки народне поганство, яке історично треба шанувати, — вірування, звичаї, ритуали і навіть за¬бобони —давно абсорбоване християнською релігією, внаслідок чого вона стала національно українською, і приніс її нам на київські гори посланець Месії.
Немає ще в українській літературі твору про свя¬тий та величний чин Андрія Первозваного, і пекуча потреба в ньому з’явилася аж тепер, коли українсь¬кій християнській церкві загрожує небезпека. Через свій поважний вік я не зможу взятися за написання такого роману, тож зважуся віддати моїм молодшим колегам проспект твору зі сподіванням, що хтось ви¬користає його у своїй такій потрібній нині праці .
Завойовники й окупанти всіх часів у намаганнях асимілювати й денаціоналізувати український народ вражали передовсім національне в християнській релігії, руйнуючи її сектантством, російським та польським одержавленням або ж запроторенням у катакомби, як це сталося з Українською греко-като- лицькою церквою за більшовицької смути, коли оку- 
пант застосовував найбільш руйнівний спосіб ни¬щення свідомості українця — войовничий атеїзм.
Атеїзм як форма суспільної свідомості така ж дав¬ня, як і релігія. Він сягає своїм корінням до вчень Демокріта, Епікура, Лукреція: атеїстами часто ста¬вали й великі гуманісти — борці проти догматизму. Проте комуністичний атеїзм із цивілізованим нічого спільного не має. У його основі панують ненависть, жорстокість, хамство. Церква в Росії стала знаряд¬дям держави ще за Петра І. Тому-то російське бого¬борство знайшло своє ідеальне втілення в ленінсько¬му атеїзмі, який заперечував людську особистість, єдність світу в його розмаїтті. Совєтська система культивувала атеїзм із метою знеособлення народу: без релігії народ хаміє. А захоплення язичництвом несе міжконфесійну ненависть: протохристиянське поганство і християнство давно злилися в українців у єдину релігію, яка стала національною й протягом століть живила в надрах нашого етносу щиру молит¬ву за Незалежність.
* * *
Проблема переміни матеріальної зброї на зброю мислі у програшних битвах українського народу, який століттями боровся за незалежність, така ж давня, як і наша історія: називаю цей процес слоганом «теорія меча і мислі» та підпорядковую йому свої роздуми над долею нашого краю на історичних перебродах. Говоритиму про свої книги, хоч ця теорія стосується численних творів, які знайдемо і в інших домашніх та публічних бібліотеках.



Осягаючи мисленим зором історію нашої бороть¬би за свободу, яка закінчувалася здебільшого пораз¬ками, можна дивуватися, як зуміла українська нація зберегти свою ідентичність у п’ятсотлітній неволі і не розчинилася в потопі завойовницьких сил, не аси¬мілювалася зі сильнішими народами; як зуміла, у часи окупацій зберегти свої герб, прапор, мову, істо¬ричну пам’ять і залишитися народом, вічно здатним до боротьби за волю, яку врешті-решт таки виборола.
Сталося це тому, що вона вміла міняти види зброї— на зміну вибитій із рук матеріальній тут же витворю¬вала незнищенну зброю мислі, яка виховувала на¬щадків повержених воїнів на нових ратників, відда¬ючи їм викохану в матерії слова національну ідею. Такий процес переміни зброї я простежив у своїх історичних романах, зобразивши в них найдраматич¬ніші віхи української історії від початку XV століття до сьогодні.
1431 року одеські ратники склали зброю перед військом польського короля Яґайла: остання форте¬ця Галицько-Волинського князівства — Одеський замок — впала. Загинули на валах воєвода Івашко Преслужич-Рогатинський й гусляр Арсен, та ви¬йшли потаємним ходом у Вороняцькі гори кохана Арсена Орися, яка понесла дитя від нього, й історіо¬граф Осташко Каліграф. їхні нащадки в майбутньому розпочнуть нову боротьбу за волю зброєю мислі — про це йдеться в романі «Черлене вино».
Через півтора століття з того нового покоління сформуються у Львові цехові товариства, які закла¬дуть першу братську школу, де викшталтуються вче¬ні мужі — професура Києво-Могилянської академії. У цій школі будуть вчитися разом із Зіновієм Хмель-



ницьким його ровесники — і піднімуть вони незаба¬ром опущений у битві під Олеськом меч («Мануск¬рипт з вулиці Руської»).
Братські школи спричиняться до народження в суспільстві незалежницьких ідей — і стався вибух: народ підніс випущену з рук зброю — і прокотились по нашому краю переможні битви Богдана Хмель¬ницького («Мальви»).
У романі «Орда» зображено продовження зброй¬ної боротьби, розпочатої Хмельницьким. Та знову спіткала Україну катастрофа — поразка під Полта¬вою. Завойовницька орда у вигляді карликів вриваєть¬ся в людські душі — отець Єпіфаній марно шукає дороги до Храму.
І нарешті остаточне поневолення українського народу («Журавлиний крик»). Запорізька Січ зруй¬нована, народ закріпачено, і колись освічена вільна земля западає в невольницьку темряву — Україну за¬суджено до смерті. Та несподівано, проте законо¬мірно зароджується в утробі непереможної, здава¬лось, імперії новітня зброя мислі в постатях Григорія Сковороди, Василя Капніста, Івана Котляревського, які в матерії літератури й філософії викохують новіт¬ню національну ідею, рятуючи дух народу від заги¬белі.
Процес невпинного національного відродження прослідковується в романах «Вода з каменю» і «Сак¬саул у пісках»: Руська Трійця в Галичині будить на¬род із летаргічного сну, а на Сході піднімається на світову висоту символ вільної України Тарас Шев¬ченко («Четвертий вимір») — і вже нікому не вдасть¬ся віддати забуттю вільнолюбний український люд. У романі «Шрами на скалі» — простежується оста-


точне завершення підготовки українського суспіль¬ства до битв — під духовним проводом Івана Франка.
І нарешті національний збройний зрив у Львові 1 листопада 1918 року. За волю України вийшло на передній край нове покоління борців, виховане Ско¬вородою, Котляревським, Шевченком, Франком, яке взяло в руки матеріальну зброю («Бо війна — вій¬ною»).
І відтоді наш народ уже ніколи не випускав її з рук. Про завершальну боротьбу за Незалежність йдеть¬ся в моїх романах про героїку УПА («Вогненні стов¬пи» й «Торговиця»),
Про все це йдеться в десятитомнику моїх історич¬них романів, які під спільним заголовком «Меч і мисль» займають видне місце в моїй домашній біб¬ліотеці. Це моя відповідь на заповіт ученого Григо¬рія Нудьги.
VII
Усе на світі має кінець, і я закінчую останній, ма¬буть, свій витвір — оповідь про мою домашню бібліо¬теку, про те повноводе водоймище, у повенях якого я купався протягом усього свідомого життя, зазна¬ючи при тому тяжкої втоми і ні з чим незрівнянної радості.
І відчуваю, як підкрадається до мене давка триво¬га: а що трапиться після мене з моїм скарбом, який я довгими роками невпинно збагачував, помножу¬вав, втішаючись новим, цікавим, незнайомим світом навіть тоді, коли усвідомлював, що те дійство, яке з’являлося переді мною при знайомстві з книгою, 
насправді не існує, проте на сторінках фоліантів триває набагато довше, ніж реальне?
Та тривога підсилюється згадками — як я радів, коли мені вдавалося придбати книгу, про яку вже го¬моніла критика, і я переконувався, що таки було за що її хвалити, я не розлучався з нею, поки твір не видихнувся на останній сторінці. А за якийсь час, згадавши, шукав її в повені книг, щоб іще раз пере¬жити щасливі хвилини, — така світла доля таїться в багатьох книгах, які стали моїм багатством. 1 що може лучитися з ним, коли я відійду на спочинок — я, його недремний хранитель?
Може загриміти землетрус, й упорядкований книжковий світ стане хаосом, у якому ніхто не дійде ладу... А може, моїм нащадкам і зовсім не спотреб- ляться ті книги, і вони їх позбудуться на книжкових базарах... Або віддасть їх майбутній власник моєї бібліотеки до книгосховища наукової бібліотеки ім. Василя Стефаника, як це було вчинено з коло¬сальною книгозбірнею академіка Михайла Возняка, і є десь у тому сховищі фонд Возняка, але ж бібліо¬теки вже немає...
А може, варто її переформатувати в електронний вигляд, і вона вміститься у крихітній флешці, із якою можна мандрувати по всьому світу? Але такій бібліо¬теці загрожуватиме раптове зникнення, коли вимк¬неться струм...
О ні, я до самої смерті буду користуватися чорни¬лом, яке, спливаючи з пера, залишає нестертий слід моїх думок, — і ще винаходом німця Гутенберга та українця Федорова! І хай модерністи обзивають ме¬не консерватором, я до останньої хвилини не зраджу





свою любаску — друкарську машинку, яку не зможе мені замінити найштудерніший комп’ютер.
Я ніколи не розірву зв’язку з моїм мозком тих трьох пальців, які затискають авторучку.
Та мають книги найлютішого ворога — вогонь.
«Рукописи не горять!» — заспокоював, здається, Михайло Булгаков переслідуваних владою проскри- бованих письменників — і дуже помилявся. Бо ж горіли й курилися попелястими димами первісні біб¬ліотеки ще в часи татаро-монгольської навали: куди ж бо поділися пергаментні й папірусні сувої, зібрані першим нашим книголюбом Ярославом Мудрим?..
Спалював книгозбірню Києво-Могилянської акаде¬мії скажений Петро І, і «Вторая» влаштувала мото¬рошне аутодафе на Красній площі в Москві — горіла багатотомна бібліотека запротореного до Шліссель¬бурзької фортеці славного російського журналіста Миколи Новикова, і тліли на тому багатті книги французьких просвітителів...
На подвір’ї Львівського університету більшовиць¬кі вчені-недолюдки в ім’я боротьби з християнством жбурляли у вогонь матеріали гуцульського фолькло¬ру, а цивілізовані німці обливали бензином і підпа¬лювали книжкову піраміду на вулиці Унтер ден Лін- ден у Берліні...
1920 року американський письменник Рей Бредбе- рі написав утопічну повість про подібні пожарища — «451 за Фаренґейтом», застерігаючи людство перед помилками, які воно вчиняло у глупоті своїй зі стра¬ху перед мудрістю. Бредбері визначив ступінь тем¬ператури, потрібний для того, щоб полум’я здолало непіддатливий папір. Висоту того ступеня я за своє 
життя відчув аж двічі, і ще сьогодні гоготить у моїй пам’яті те всепожираюче полум’я.
Палахкотіло воно повсюдно, я чув про нього, та увіч не бачив, хоч дотикаіюся воно своїм палом осо¬бисто й мене. Зловісні аутодафе палали на подвір’ї Львівської картинної галереї — там спалювали ху¬дожні полотна бойчукістів. В обласному Миколаєві вилучили з бібліотек «Собор» Олеся Гончара, збірки поезій Ліни Костенко й мої «Мальви» — чорні дими закіптюжували вікна обласної книгозбірні. Київські видавці розповіли мені про такий випадок. Сталося у видавництві «Радянський письменник» коротке за¬микання, і працівники почали виносити рукописи. Першими були врятовані роман у віршах «Маруся Чурай» Ліни Костенко і мій роман про часи Петра Калнишевського «Журавлиний крик». Та саме вони першими згоріли в цензурі — вогонь шалів повсюдно.
Проте проймав мене тоді лише біль, а не страх. Справній страх огорнув, коли я увіч побачив сліди пожежі київської бібліотеки Академії наук, спричи¬неної злочинцем Погружальським: згоріло тоді до¬тла все відділення українських стародруків.
... 1964 року група молодих львівських інтелектуа¬лів вирушила автобусом до Канева на святкування 150-річчя від дня народження Тараса Шевченка. У Києві ми проїжджали повз Академію наук і з неви¬мовним жалем мовчки дивилися на потріскані від вогню вікна академічної бібліотеки, на обгорілі рами віконниць, на чорні смуги згару, що сягали карнизів, і, певне, кожен із нас згадував, що лише один лицар — інженер Іван Гель — наважився у самвидавній статті розповісти людям про нечуваний злочин палія Пог-



ружальського й ініціаторів підпалу, за що опинився у львівській тюрмі на Лонцького.
Побиті стидом за нікчемну мовчанку, мчали ми автобусом понад Дніпром, не дивлячись один одно¬му у вічі... А мене мучила розпука за духовним скар¬бом, без якого Україна збідніла на огром історичної пам’яті, і жаль той зменшувався усвідомленням, що вчинив цей злочин ворог, якого настигне колись не¬минуча покара. Та незмірно розбухав він від боліс¬ної згадки про моторошне аутодафе в моєму домі, коли інквізитором був не хтось інший, а мій батько — вчитель і просвітитель...
...У квітні 1945 року в запрутському краю рознес¬лася чутка, що в сусідньому з Трачем селі Дебеслав- цях червоні облавники вчинили обшук на плебанії отця Бабинюка, знайшли у нього десятитомну «Істо¬рію України-Руси» Михайла Грушевського, заареш¬тували священика — і слід за ним пропав. Подібне трапилося в селі Іспасі з директором школи, у якого знайшли трилогію Богдана Лепкого «Мазепа».
Тоді я вперше помітив розгубленість і страх на обличчі мого батька: у його бібліотеці було чимало книг, за які можна було поплатитися волею. І він спа¬лив у печі майже всі придбані книги. То було мото¬рошне видовище, яке я міг би хіба що порівняти з пожежею кварталів у коломийському гетто, де горіли живцем євреї. Але ж тут горіли люди на книжкових обкладинках та ілюстраціях. Сліди від парсун геть¬манів, Мамаїв, письменників ще якийсь час залиша¬лися блідими зображеннями на спопелілому папері й тут же розсипалися — зникали навіки не тільки з життя, а й із людської пам’яті. І від цього ставало незмірно страшно. 
Та ці тортури змеркли з моєї душі, коли батько промовив до мене наказовим тоном: принеси, мов¬ляв, зі стриху свою писанину і кинь у піч! І мав це зробити я сам — спалити власні твори й ніколи по¬тім не мати змоги їх відтворити, закінчити працю над розпочатою повістю «Кривавий тан»... Та краще руку покладу у вогонь, чей свої книги письменники спалювали перед самогубством, як це вчинили Го¬голь і Хвильовий, — а я не зможу, як же зможу, моє творче життя тільки починається!.. Але батьків по¬гляд був невблаганний; я вибіг на стрих, зібрав жуж¬мом гімназійні конспекти, а незакінчену повість за¬сунув глибоко за крокви під дахівкою, збіг зі стриху й заспокоїв батька, кинувши у вогонь шкільні зошити.
За це я потім мало що не розплатився арештом, про що вже згадував у записках.
Так врятував я не лише свої ранні твори, які сьо¬годні не мали б ніякої вартості, а й свою письмен¬ницьку долю.
Після тієї пожежі батько аж гейби знидів, подався і більше не купував книжок. А мене вберегла Муза Євтерпа: чей із моїми ранніми творами згоріла б теж жага читати й писати... Що було б тоді зі мною, яким я став би?..
У вісімдесятому псалмі мовиться: «Вирвав еси з Єгипту лозу виноградну й приготував для неї місце. Навіщо розвалив огорожу, що її ламають усі пере¬хожі?»
* * *
Дорогі читачі, достойні письменники! Любіть книги, бережіть їх, у них життя світу, у якому ви щас¬ливо опинилися! Зумійте побачити його через книги...

  Художній твір — те не зафіксоване ні в яких шну¬рових книгах, записах, сільрадівських та міськрадів- ських документах, не бачене ніким во плоті на землі вигадане життя, що має під собою реальний ґрунт, на якому ви стоїте... Залишаються жити лише ті твори, які ведуть свій родовід від клаптика землі, освоєно¬го письменником. Може це бути сільський кут, міська вулиця, річковий причал, кімната конструкторського бюро. Може письменник називати їх найнесподіва¬нішими іменами, дивувати читача чудернацькими прізвищами, вигадувати чудасії, яких ніде не зустрі¬неш. Проте вони живуть справжнім життям — у кни¬гах ваших і ваших побратимів.
2015 рік 
    



            ДОДАТОК









                     




















	


СЛІДИ НА ПІСКУ
1
    У запрутське село Пилипи, яке мало свого дідича й потребувало робочих рук на панському фільварку, десь у середині XIX століття приблукав спролетари- зований до нитки парубок із прізвищем Іваничук. Батракував він у дідича і, заробивши трохи грошей, купив на сільській околиці півморґа ґрунту й побу¬дував найнепоказнішу в Пилипах хату. Його син Ми¬кола одружився з місцевою біднячкою Палагною, і в них народилося двоє синів — Михайло та Іван — і дві доньки — Марія й Ольга. Дівчата навіки прикипіли до убогого господарства й залишилися неписьмен¬ними, а хлопців батько послав до сільської школи.
Пилипівська учителька Юлія Шубертівна, яка присвятила все своє життя просвітництву, послала за свій кошт цих здібних до науки хлопців до Коло¬мийської гімназії, і з тотально неписьменного села пішли у світ широкий видатні вчені Михайло Івани¬чук, про якого йтиме мова, археолог, професор Львів¬ського університету Іван Старчук, учитель Іван Іва¬ничук та економіст Василь Кубаєвич.
Коли вибухнула Перша світова війна, Михайло закін¬чував перший курс університету. Прямо зі студент¬ської лави, разом зі своїм шкільним товаришем і одно¬курсником Іваном Старчуком, зголосився доброволь¬цем до легіону Українських січових стрільців.


Воював на Маківці, потім пройшов у переможному поході до Лисоні й 1 листопада 1918 року у званні хорунжого взяв участь в акції проголошення Західно¬української Народної Республіки. Обороняв Львів у рядах Української галицької армії, під Вовчухами потрапив у полон до поляків, у квітні 1919 року втік із польського концтабору Домб’є, що біля Кракова, проманджав пішки Польщу й Чехо-Словаччину, пе¬рейшов через Верецький перевал до Славська й застав тут ще недобиту Гірську бригаду УСС, якою коман¬дував отаман В. Перський. Тоді ж отаман Симон Петлюра підписав угоду з польським прем’єром Па- деревським про кордон між Польщею й Україною по Збручу. Перський відмовився переходити межову річку, і Гірська бригада виступила з Галичини на те¬риторію Чехо-Словаччини, де була роззброєна й ін¬тернована в містечку Йозефові.
Колишнім усусусам дозволено було проводити військові вправи — ще не згасала надія повернутися в Україну й продовжувати участь у визвольній бороть¬бі, проте ці сподівання швидко виявилися примарни¬ми, й усусуси, серед яких було чимало з середньою й незакінченою вищою освітою, готувалися в таборі до продовження навчання в Чехо-Словаччині.
Президент Чехо-Словаччини Томаш Масарик по¬ставився до українських вигнанців вельми благород¬но: дозволив Українському вільному університетові переїхати з Відня до Праги, і Михайло Іваничук всту¬пив на третій семестр природничого відділу.
...Коли мені сповнилося шістдесят років (саме то¬ді я почав працювати над пошуковим романом про Михайла Іваничука «Бо війна — війною»), до мене надійшло чимало вітальних листів, а серед них — від 
пенсіонерки з Городенщини, заповзятливої дев’яно¬сторічної читачки моїх творів пані Зіновії Навальків- ської, яка для себе вирахувала, що я син Михайла — так і звернулась до мене: «Романе Михайловичу». Вчилася вона замолоду в Празі на фізико-математич- ному факультеті УВУ й мешкала в одній квартирі з Михайлом. Після мого пояснення, що я племінник Михайла й нишпорю за фактами з його життя, отри¬мав ще кілька листів від неї. Пані Зїновія писала:
«Був Михайло середнього зросту, волосся мав гладко зачесане, очі вдумливі, погляд енергійний і водночас привітний, за натурою мовчазний і до останнього ґудзика педант. Ніколи не мав часу на балачки, вставав рано, пив каву, портфель у руки — і на виклади. Після лекцій — обід у Студентському домі, а потім — до бібліотеки. Знав тільки лекції, семінари, доповіді вчених...»
В останньому листі пані Навальківська написала, що побувала на захисті магістерської дисертації Ми¬хайла, а потім слідом за ним, разом зі своїм чолові¬ком, виїхала до Харкова. У тридцятих роках їх ре¬пресували, чоловік загинув, а вона поневірялась багато літ у концтаборах. Із Михайлом у Харкові не зустрічалася і про його трагічну долю дізналася уже від мене.
Був Михайло здібним студентом. Після універси¬тету навчався в докторантурі і врешті на професор¬ській раді під головуванням ректора університету Івана Горбачевського захистив дисертацію на тему «Регіонально-географічне поняття Східної Європи в найновішому освітленні».
Як засвідчила пані Навальківська, у конференц- залі Геологічного інституту були присутні на захисті



професор Степан Рудницький, професор педагогіки Софія Русова, професор мовознавства Василь Сімо- вич, професор славістики Дмитро Чижевський та про¬фесор геології Карлового університету Франтішек Бегоунек. Захист був блискучий.
...У половині двадцятих років на світ почала насу¬ватися економічна криза, не поминула вона й Чехо- Словаччину, і найтяжчим її бичем було безробіття. Маленьку країну просто-таки заполонили емігранти з усіх кінців світу, а найбільше з України й Росії. Вони займали робочі місця, належні передовсім че¬хам, і це викликало невдоволення громадян молодої держави. Українці, чисельність яких серед емігран¬тів переважала, перші відчули неприхильність чехів, і тоді в середовищі еміграційної інтелігенції почала визрівати думка, що за Збручем усе-таки існує україн¬ська держава, хай і під червоними прапорами (хіба ми бики, щоб реагувати на червоне?), і відбувається в ній бурхливе культурне відродження.
На цей гачок спіймалися насамперед найвідоміші діячі українських визвольних змагань: так приїхали в радянську Україну Михайло Грушевський, Володи¬мир Ґжицький, Степан Рудницький, Мирослав Ірчан, Василь Бобинський, сім’я Антона Крушельницько- го; не побоялися комуністичного «раю» навіть гене¬рал Армії УНР Юрко Тютюнник, полковник УГА Гриць Коссак і багато інших романтиків, які тоді за¬були, що незалежна Україна може існувати лише під національними прапорами, що синьо-жовтий ко¬лір — то не суцвіття барв, а сутність, ментальність, душа українця.
Це добре розумів мій батько Іван Іваничук, який після війни закінчив у Станіславові учительську се-


мінарію й отримав посаду сільського вчителя в су¬сідньому з рідними Пилипами селі Трачі — на межі Покуття й Гуцульщини.
Батько революціонером не був, не зголосився до УСС — пройшов війну рядовим жовніром австрій¬ської армії, до польської окупаційної влади ставився лояльно, і головною метою його життя було просвіт¬ництво, яке він уміло й ретельно впроваджував у своєму селі, взявши собі за ідеал жертовну діяль¬ність учительки Юлії Шубертівни. Так, із цілком не¬письменного села вступило до Коломийської гімна¬зії півтора десятка хлопчиків, і на сьогодні, після тарапатів Другої світової війни, із Трача вийшли два письменники — я та поет Михайло Пилатюк, про¬фесор Микола Черпінський, учителі Наталка Івани- чук — моя сестра, Ярослав Грицик, Микола Ориняк, Микола Юзевич — усі вони були учнями Івана Ми¬колайовича Іваничука.
Патріотичною засадою мого батька була ідея ви¬ховання й збереження елітних українських сил, його методологією у здійсненні цієї ідеї було еквілібрис¬тичне ходіння по лезу бритви, а все для того, щоб якнайбільше спричинитися до розвитку українських культури й мови і якнайоптимальніше зберегти своє життя для України.
Батько завжди пишався своїм братом Михайлом, який щомиті був готовий віддати життя за рідний край, проте вельми зрадів, коли отримав із Праги листа від Михайла зі звісткою про те, що він вчиться. Вчиться! Уже закінчив університет і докторантуру, захистив дисертацію, працює викладачем у Педаго¬гічному інституті імені Михайла Драгоманова в Пра¬зі — отже, стане згодом поруч із такими колосами


української науки, як Іван Горбачевський, Іван Пу- люй і Степан Рудницький!
Та ось 1927 року батько отримує листа від Михай¬ла, у якому той повідомляє, що вирішив виїхати слі¬дом за своїм учителем, а нині вже колегою Степаном Рудницьким — до Харкова. Це стривожило мого батька, він утямив, що брат нерозважно встромляє свою голову в пащу дракона й неминуче загине. Від¬писав Михайлові листа, у якому запропонував зуст¬рітися з ним на польсько-чеському кордоні — на вершині Говерли, біля прикордонного стовпа, того самого, який і нині височить на чолопку гори кам’я¬ною бовдою. Тут відбулася зустріч братів на відстані трьох кроків — навіть обнятися не змогли: польсько- чеські прикордонники за хабар дозволили їм тільки побачитися через межу.
Таки впізнали один одного, хоч десять літ не ба¬чилися, проте радість зустрічі тут же затьмарилася прикрою розмовою: Іван просив Михайла, щоб не виїжджав в Україну, Михайло назвав Івана боягузом, і брати холодно розійшлися навіки.
У кінці 1928 року батько отримав від Михайла листа з Харкова: професор Степан Рудницький за¬просив його на посаду доцента кафедри фізичної географії в Харківському ІНО.
Із цього моменту почалася в Михайла Іваничука стрімка наукова кар’єра. За три роки він стане слав¬ним полярником — очолить експедицію на Землю Франца-Йосифа, а далі перед ним розкриється за¬манлива перспектива наукових експедицій на Пів¬нічний полюс, а може, і в Антарктиду. Михайло тоді в листі до Івана назвав себе найщасливішою люди¬ною в світі!

2

У моїй родині, скільки пам’ятаю, панував культ стрийка Михайла — мужнього воїна, старшини УСС, ученого, ну і, звичайно, знаменитого полярни¬ка, якого ми, троє дітей Івана Іваничука — Наталка, Євген і я, — ніколи живого не бачили, а наслухалися про нього багато прецікавих розповідей від тата, і коли хтось із нас запитував, де зараз наш стрийко, то батько, у якого на робочому столі чомусь весь час стояв глобус, показував на самий вершечок Земної кулі, біля якого розсипався архіпелаг Землі Франца- Йосифа, а згодом, як від Михайла перестали при¬ходити листи, засмучений тато показував нам інший архіпелаг, розташований на глобусі трохи нижче, і були це Соловецькі острови, про моторошну таєм¬ницю яких ми мало що знали.
...Після повернення з експедиції Михайло при¬слав нам фотографію, на якій він, обвітрений і смаг¬лявий, сидить у розстебнутій під шиєю сорочці, а на його плече схилилася вродлива жінка — молода дру¬жина стрийка Ніна Соколова-Краузе, зрусифікована німкеня, яка при своєму коханому чоловікові швид¬ко українізувалася, і про неї, мабуть, для того, аби випередити можливі докори брата, що одружився із чужинкою, написав Михайло у листі: «Це найкраща в світі жінка, і Ваша з Марією (моєю мамою) любов до неї означатиме любов до мене».
Десь у той час Михайло прислав Іванові свою книжку спогадів про Третю полярну зимівлю під наз¬вою «14 місяців на Землі Франца-Йосифа» — пре¬цікаву розповідь заступника начальника експедиції про досліджуваний ним найпівнічніший європей-

ський архіпелаг, на окраїнах якого він відкрив ще не позначені на малі невеликі острови.
Книжку ту ми зачитували до дірок, захоплені екзо¬тикою безлюдної землі, на якій живуть лише північні птахи та білі ведмеді, і пересуватися можна на ній хіба що пішки або на собачих запряжках. А як ціка¬во було розглядати вміщені в книжці фотографії зі засніженими базальтовими скелями, протоками між островами, із літнім буйноцвіттям, здавалося б. мерт¬вої землі. А оті спіймані білі ведмеді на прив’язі, а гостроверхі айсберги біля Землі Вільчека, а запряже¬ні в нарти собаки — і серед килима полярних маків напівлежить бородатий чоловік, геть не схожий на нашого стрийка. Який то чар, яка магія, яка родинна гордість — і ми любили стрийка як найпочеснішого члена нашої сім’ї, і мріяли, що колись настане такий час — і ми побачимо його живого та, хмеліючи, бу¬демо слухати захоплюючі розповіді.
Так минали наші дитячі роки, стрийкова книга спогадів читалася й перечитувалася, однак із якогось часу, а було то після 1937 року, від Михайла не при¬ходило жодних звісток: наш батько здогадувався, що брата репресовано, і, можливо, він опинився в конц¬таборі на Соловках. Повірити в це батькові було надто тяжко, бо як це так: професор Харківського ІНО, ле¬гендарний полярник, який готується в нові експеди¬ції на Північний і Південний полюси, ще й видав популярну брошуру «Антарктида», начебто для себе самого хотів визнати сувору сутність льодового ма¬терика, — і такого спеціаліста, такого вченого запро¬торювати в тюрму?..
Дізнавшись про такі побоювання батька, ми, діти, покручуючи глобус, водили своїми пальчиками по


цяточках островів на Білому морі й тихо шепотіли, що вже, мабуть, тут перебуває наш коханий стрийко, і не розуміли: чому йому мала випасти участь не в цікавій, а в страшній експедиції?
Аж настав «золотий» вересень 1939 року: народ упився щастям, що завалилася нарешті санаційна Польща з її пацифікаціями, полонізацією, із її Бригід- ками й Березою Картузькою; народ вітав червоних визволителів, хмелів від дешевої горілки по сільських крамницях, та швидко й протверезів, коли в тридця¬тиградусні морози 1940 року на коломийській товар¬ній станції заповнювалися теплушки невинними людьми, яких «визволителі» депортували в Сибір.
Протверезіння прийшло й до мого батька, який теж якийсь час радів із політичної переміни, — при¬йшов із Харкова лист від Михайлової дружини Ніни, у якому вона повідомляла швагра, що 28 квітня 1937 ро¬ку Михайла заарештували, засуджений він до десяти років тюрми без права листування, і батько зрозумів, що означає таке формулювання вироку. Ніна в листі вмістила фотографію свого дворічного синочка Ста¬ніслава: стояв він, гарненький і пухкенький, біля столика й усміхався — таким запам’ятався мені на довгі роки мій двоюрідний брат.
Був це приголомшливий удар для нашої родини. Батько здогадувався, що Михайло вже не живе, роз¬стріляний у застінках НКВД, та все ще жевріла в ньому крихта надії, що, може, його заслали на Со¬ловки, — який парадокс: тепер уже Соловки здава¬лися землею обітованою! — і написав листа Голові Президії Верховної Ради СРСР М. І. Калініиу з про¬ханням зменшити для брата кару, якщо він у чомусь провинився.


Та замість відповіді з канцелярії Калініна прийшов батькові виклик з коломийського НКВД. Батько вер¬нувся з міста зляканий і пригнічений: йому увіч ска¬зали, що він є братом ворога народу, — це була по¬гроза депортацією. Тільки й вимовив тато: «Чому Михась не послухався мене на Говерлі?» Обвів суво¬рим поглядом дітей і заборонив будь-коли й будь-де згадувати про стрийка. А книжку «14 місяців на Зем¬лі Франца-Иосифа» заховав на горищі за кроквами.
Пам’ятаю: вислухавши батькову тривожну розпо¬відь, я вибіг у сад. Лютували тоді страшні морози — такі, що ворони падали на льоту, і сонце, сходячи, двоїлося, а десь у далеких світах голі-босі люди за¬мерзали в снігах. Я підвів угору кулачка й вигукнув у морозне небо:
«Помщуся за тебе, стрийку!»
Ту дитячу клятву я виконав аж за п’ятдесят літ.
1943 року Ніна зі своїм Станіславчиком, мамою і сестрою Вірою втікали від більшовиків услід за нім¬цями на Захід. У дорозі вона написала моєму бать¬кові листа, а далі за нею і її сином слід пропав.
Згодом до нас обізвалася Віра Соколова — уже з воркутинського концтабору: її заарештували в радян¬ській зоні окупації Німеччини. Після смерті Сталіна Віру звільнили, і вона замешкала в Москві. Писала до нас листи, питалася, чи не знаємо чого-небудь про Ніну та її сина. А потім листування обірвалося — можливо, Віра померла.
Мій батько був переконаний, що Ніна з дитиною десь загинули під час бомбардувань, бо за стільки років могла б обізватися хоч словом. Пропала, не за¬лишивши по собі бодай малого сліду на курних воєн¬них дорогах.


3

Під кінець вісімдесятих років я завершив роботу над романом із часів Івана Франка «Шрами на скалі» — це був дев’ятий історичний роман із п’ятнадцяти- томного — на сьогодні — циклу романів, у якому я дослідив найдраматичніші моменти нашої історії, починаючи від XIII століття. Назрів час для напи¬сання книги про Українських січових стрільців, і я без жодної надії на її опублікування, адже тоді ще шаленіла совєтська цензура, взявся за збирання ма¬теріалу.
Тема Січового стрілецтва була мені близькою й доволі знайомою, адже моє покоління виховувалося на стрілецьких романтиці й піснях, наші батьки-усу- суси були ще тоді молоді й розповідали нам про ге¬роїчні бої на Маківці, Лисоні, під Чортковом, а ми зачитувалися стрілецькими повістями М. Голубця, Р. Купчинського, О. Бабія, Ю. Шкрумеляка, до того ж мій стрийко Михайло був хорунжим УГА, тож я взяв собі його за прототипа головного героя роману «Бо війна — війною», давши йому прізвище Шинка- рук, яке вже фігурувало в кількох моїх творах, що стосувалися коломийського регіону.
У новому романі я намагався відтворити драму двох поколінь, які воювали за незалежність України, — січових стрільців та упівців: прототипом старшини УГА, який закінчив своє життя в застінках НКВД, став, як я вже мовив, Михайло Іваничук, а прототипом бійця УПА й багаторічного в’язня воркутинських концтаборів — Євген Іваничук, мій брат.
Цей перегук двох ув’язнених поколінь відбува¬ється на сторінках роману в трясовині тундри над

рибним і необжитим озером Ямба-то, куди товари¬ство колишніх воркутинських в’язнів вилетіло вер¬тольотом на риболовлю й залишилося в тундровому полоні на багато днів, оскільки вертоліт у призна¬чений термін за ними не прилетів. Таку пригоду мав мій брат, він про це написав спогад.
Тундрою тоді блукав майже міфічний, проте зов¬сім реальний скитальник Михайло, який начебто втік колись зі Соловецьких островів і до людей вже не вертався, я назвав його Михайлом Шинкаруком, із яким на безлюдді зустрівся його племінник Євген Шинкарук, і вони — в’язні тундри, прообразом якої був СРСР, — з’ясували свій родовий зв’язок.
Та для повного розкриття образу Михайла Шин- карука мені треба було дослідити маловідому для мене біографію Михайла Іваничука харківського пе¬ріоду (ми досі думали, що його, можливо, заслали на Соловки, де він загинув, а ще подейкували, ніби втік), і я взявся шукати слідів на піску.
Передовсім поїхав до Харкова, щоб у Харківсько¬му університеті бодай щось довідатися про стрийка, але там із великою нехіттю (йшов тоді 1987 рік) від¬повіли мені, що справді працював такий в універси¬теті до 1937 року, а далі про нього нічого не відомо. Тоді я ще раз простудіював книжку спогадів стрийка «14 місяців на Землі Франца-Йосифа», розпочав листування з директором Музею Арктики і Антарк¬тиди у Ленінграді М. Г. Ягодіциним; саме тоді обі¬звалася до мене товаришка Михайла пані Зіновія На- вальківська; пізніше я ознайомився з протоколами кримінальної справи Михайла Іваничука — і на під¬ставі цих розірваних шматків інформації склав вір¬туальну біографію вченого. Переконаний, що ніде не


схибив: саме так, а не інакше могло протікати життя стрийка Михайла від того менту, як він став студен¬том Українського вільного університету й паралель¬но Кардового університету в Празі — аж до його смерті.
Про празький період життя М. Іваничука я вже дещо розповів, проте не з’ясував: а чому саме йому була доручена така відповідальна експедиція, адже на посаду заступника начальника Третьої зимівлі могли рекомендувати й іншого географа — мусив Михайло мати для цього вагомі підстави...
Отже, у квітні 1931 року доцент Харківського ІНО геоморфолог Михайло Іваничук отримав від дирек¬тора Арктичного інституту Рудольфа Лазаревича Самойловича телеграму, якою він запрошував моло¬дого вченого прибути до Ленінграда для підготовки третьої черги зимівлі на Землі Франца-Иосифа в бухті Тихій, причому професор призначив М. Івани¬чука заступником начальника експедиції — лікаря Луки Васильовича Кулаєва.
Такої несподіванки Михайло, звісно, не чекав. Минуло неповних три роки, як він виїхав із Праги до Харкова, зайняв посаду викладача географії в ІНО, був обраний доцентом і відзначився хіба лише тим, що написав для шкільної читанки з географії попу¬лярну статтю про експедицію Умберто Нобіле на ди¬рижаблі «Італія» до Північного полюса. Стаття, правда, мала неабиякий успіх у читачів через те, що автор взяв для неї матеріал безпосередньо від члена експедиції Нобіле чеського професора-геолога Фран- тішека Бегоунека.
Звичайно, така стаття могла бути знаковою для наукової кар’єри М. Іваничука, проте я, прослідко-


вуючи події, які певним чином торкалися його діяль¬ності, спіткнувся на непогоджуваному: який міг бути зв’язок між статтею й викликом від професора Са- мойловича, адже таких спеціалістів, як М. Іваничук, у Союзі, напевно, було чимало.
Цю головоломку я розв’язав досить легко. Адже після докторантури у празькому УВУ на природни¬чо-географічному факультеті, про що вже мовилося, М. Іваничук захищав дисертацію, і на захисті, як за¬свідчила пані Навальківська, був присутній профе¬сор Бегоунек, який міг собі взяти в пам’ять ім’я здіб¬ного претендента на вчене звання. Той же Бегоунек наприкінці літа 1928 року після катастрофи дирижаб¬ля «Італія» над Землею Франца-Йосифа повернувся, овіяний славою, до Праги й оповідав на зустрічах зі студентами й викладачами історію трагічної експе¬диції — тоді Михайло міг взяти в нього інтерв’ю.
Михайло виїхав до Харкова восени 1928 року, а саме тоді приїхав із Ленінграда до Праги з візитом герой рятувальної виправи Р. Л. Самойлович, який на криголамі «Красін» вивіз на Велику Землю уцілі¬лих членів експедиції Нобіле, зокрема й професора Бегоунека, — тож можна сміливо припустити, що Бегоунек рекомендував Самойловичу саме Михайла Іваничука!
У середині квітня 1931 року Михайло приїхав до Ленінграда, і Р. Самойлович доручив йому техніч¬ний бік підготовки зимівлі. До літа штат експедиції з дев’яти осіб був укомплектований, зимівники виїха¬ли з Ленінграда до Архангельська, там закупили ме- теоапаратуру, продукти, собак і корову й завантажи¬ли те все на судно «Ломоносов».
Поруч із «Ломоносовим» готувався до виїзду в Арктику криголам «Малигін» з іноземними туриста-

ти на борту. Михайло зустрівся зі самим Умберто Нобіле, який завітав на судно «Ломоносов», — мо¬лодим італійським генералом, що за наказом Муссо- ліні мав підкорити Північний полюс і Землю Фран- ца-Йосифа й оголосити їх італійськими. Не вдалося... Трагедія експедиції Нобіле потягнула за собою низ¬ку інших трагедій: у пошуках уцілілих жертв заги¬нуло сімнадцять осіб, і серед них великий Амунд¬сен; генерала ж Нобіле, цілого й неушкодженого, доправили на літаку до Архангельська. Оскільки Луки Кулаєва тоді на судні не було, відрекоменду¬вався генералові Михайло Іваничук. Нобіле попро¬сив його пошукати на архіпелазі слідів групи Алес- сандрі з шести осіб, яких дирижабль, вивільнившись під час зіткнення зі землею від тягара кабіни, поніс у безвість...
19 липня «Ломоносов» віддав швартови в Архан¬гельську, а 8 серпня зимівники побачили вдалині за¬сніжені бані гір — окраєць Землі Франца-Йосифа.
На архіпелазі закінчувалося полярне літо. У насур- монене небо впиваються гострими вершинами ба¬зальтові кручі — житло північного птаства. На вер¬шинах скель гніздяться буревісники, нижче каркають кайри, пищать майовики, клекочуть бургомістри, у підніжжях скель метушаться схожі на горобців лю- рики. А в оазах серед льодів цвітуть полярні маки з жовтими й білими голівками, голубі незабудьки, ма¬линові каменеломки, великоголові ромашки, криваві рододендрони, оленячий мох та карликова берізка... Літо згасає, незабаром настане безконечна ніч із бу¬ревіями і пургою.
У кінці жовтня чайки відлітають на південь, а з півночі перемандровують до Баренцового моря гі-

гантські білуги, які сопуть, ніби потяги під критим вокзалом. Відлетіли білі куріпки, зайшло сонце на цілих чотири місяці. Та над північним обрієм ще довго стоятимуть жовто-зелено-голубі присмерки, а потім западе глуха ніч, крізь яку чутно буде, як у далині океану ламається крига — ніби хтось там у безвістях зітхає крізь сон. Місяць непорушно завис¬не на горизонті, а на небі вряди-годи спалахуватиме німа пожежа — сполохи полярного сяйва.
Наводжу цей опис не тільки з пізнавальною ме¬тою. Він живцем узятий із книги «14 місяців...» — такий наскрізний художній стиль спогадів Михайла Іваничука, які заслуговують на перевидання.
Можна б переказати чимало цікавих епізодів із книжки: полювання на білих ведмедів, неймовірно складний процес запрягання собак у нарти, майстер¬ний опис полярного сяйва, проте одного епізоду та¬ки не промину.
На Новий 1932 рік сталося майже неймовірне. Ра¬дист Михайло Боровський, який чергував у радіо¬рубці, із нудьги вибив ключем радіовиклик «усім, усім!» — і на той сигнал відізвався Південний полюс:
«Сьогодні у нас літній день, лише два градуси мо¬розу, нас тут сорок дві особи, і ми гріємося на сон¬ці... Начальник антарктичної експедиції адмірал Рі- шард Берд».
На той час такий зв’язок здавався фантастикою. Та, мабуть, саме тоді запало в душу М. Іваничука невт¬римне бажання податися в експедицію в Антаркти¬ду...
Із наближенням весни М. Іваничук вирушив на собачих запряжках Австрійською протокою до Землі Вільчека, на яку не ступала людська нога. Але про


це краще розповість лист директора Музею Арктики й Антарктиди М. Г. Ягодіцина, надісланий мені в серпні 1987 року (подаю його у своєму перекладі українською мовою):
«Шановний Романе Івановичу!
На питання, які Вас цікавлять, Музей може пові¬домити таке.
8 серпня 1931 року пароплав «Ломоносов» при¬був у бухту Тиху на острові Гукера з третьою зміною зимівників.
У зимовий період зимівники на чолі з М. Іваничу- ком готувалися до санної експедиції за маршрутом Земля Вільчека — о. Греєм-Бел. 10 квітня 1932 року на двох нартах із бухти Тихої на Землю Вільчека ви¬йшла партія в складі геоморфолога М. Іваничука, метеоролога К. Теплоухова і механіка В. Семенова й попрямувала до островів Альджер і Хейса... 18 квіт¬ня за двадцять кілометрів на північний схід від ост¬рова Хейса в Австрійській протоці М. Іваничук від¬крив чотири острови, не позначені раніше на карті.
20 квітня М. Іваничук зі своїми супутниками дій¬шов до мису Геллер на Землі Вільчека. 29 квітня пар¬тія повернулася в бухту Тиху, пройшовши назагал 430 кілометрів.
Наведені відомості взято з бюлетенів Арктичного інституту № 3, 1931 р.. і М» 1, 2, 4, 5. 1932 р.
На жаль, особистого архіву Р. Л, Самойловича Му¬зей не має, вчений став жертвою сваволі культу осо¬би. Загинув 1940 року, реабілітований після XX з’їзду КПРС.
Директор Музею М. Г. Ягодіцин».





...Дивні парадокси дарує нам історія! Два веле¬тенські континенти на Західній півкулі названо ім’ям не Христофора Колумба, а вискочки Амеріго Вес- пуччі, який, на думку деяких учених, навіть не бачив Нового Світу. Невидимі промені, відкриті україн¬ським електрофізиком Іваном Пулюєм, названо рент¬генівськими. Найпівнічніший європейський архіпе¬лаг названий не прізвищем відважного австрійця, який 1873 року залишив тут затиснуте льодами суд¬но «Тагетгоф» і чудом добрався з командою на Ве¬лику Землю, а ім’ям бездарного цісаря, який за смерть свого сина Фердинанда пролив море крові й безславно зник зі світу разом зі своєю клаптиковою імперією...
      Та не слава, а жага наукових відкриттів вела лю¬дей пізнавати невідоме. 1893 року Фрітьоф Нансен на шхуні «Фрам» вирушив до Північного полюса, застряг у льодах за 400 кілометрів від вершини Землі й був урятований англійською експедицією на п’яти¬сотий день переходу. 1913 року біля берегів Таймиру загинув разом зі своєю дружиною Володимир Руса¬нов. Перший підкорювач Південного полюса Руал Амундсен 1926 року перелетів на дирижаблі «Нор¬вегія» зі Шпіцбергену через Північний полюс до Аляски, а двома роками пізніше загинув у пошуках експедиції Умберто Нобіле. 1928 року Рудольф Самой- лович на криголамі «Красін» врятував експедицію Нобіле, а 1940 року був засуджений чекістською «трійкою» до розстрілу. Імена цих мужів ніде не по¬значені в топоніміці.
Михайло Іваничук відкрив чотири невідомі ост¬рови на Землі Франца-Йосифа, завбачливо назвавши їх Комсомольськими, проте був знищений держа¬вою, для якої працював...


4

Моя праця над романом «Бо війна — війною» на деякий час призупинилася: мені треба було багато домислювати, бо про подальше життя Михайла Іва- ничука після його арешту я не мав жодної інформа¬ції й тому ототожнював стрийка з утікачем із (Поло¬вецьких островів скитальником Михайлом, який вряди-годи з’являвся над озером Ямба-то й випро¬шував у рибалок сірників та солі. Його живого бачив мій брат Євген.
Проте доля вченого склалася зовсім інакше.
1932 року він повернувся з експедиції у славі. Ним цікавилися науковці й письменники, журналіс¬ти брали в нього інтерв’ю, зрештою, його дружиною стала найвродливіша, як він вважав, харків’янка. Че¬рез два роки Михайло випустив у світ у видавництві «Харківський робітник» книжку спогадів «14 міся¬ців на Землі Франца-Йосифа», яка з’явилася одно¬часно українською та російською мовами; захистив у Харківському ІНО докторську дисертацію «Опис рельєфів Землі Вільчека і Комсомольських остро¬вів», його обрали професором ІНО; окрім того, Ми¬хайло потаємно готувався до експедиції в Антаркти¬ку, сподіваючись, що така колись відбудеться, і видав у тому ж видавництві брошуру «Антарктида».
1936 року Р. Л. Самойлович включив Михайла Іваничука до складу Першої експедиції на Північ¬ний полюс, яка під керівництвом Івана Дмитровича Папаніна мала відбутися 1937 року, але з невідомих причин Михайло був викреслений зі списку. Неза¬баром причина з’ясувалася: у квітні 1937 року його заарештували.
Вигадувати подальшу біографію М. Іваничука ме¬ні не довелося: на початку 1990-х років трапилася нагода дізнатися про нього всю страшну правду.
Мій брат Євген (сьогодні покійний), який тоді про¬живав у Коломиї, отримав у Службі безпеки України дозвіл ознайомитися з кримінальною справою Ми¬хайла Іваничука.
Отже, стрийко був звинувачений у тому, що, перебу¬ваючи на еміграції у Празі, служив агентом диктато¬ра ЗУНРу Євгена Петрушевича й переїхав в Україну для шпигунської діяльності на користь Чехо-Словач- чини.
Методи допитів у НКВД нині усім відомі, тому не варто шукати особливої відповіді на те, чому М. Іва- ничук покірно зізнавався у всьому, що йому інкри¬мінували.
Цитую зізнання Михайла з протоколу:
«Вперше я зв’язався з білоемігрантами у Празі 1921 року. Мої з ними стосунки почалися з участі в контрреволюційному «Союзі студентів» і в «Україн¬ській академічній громаді», у якій я секретарював. До шпигунської діяльності залучив мене професор Карлового університету Іван Ріпка, який перед моїм від’їздом до СРСР виплатив мені дві тисячі крон. Мав я збирати матеріали про економічне становище і настрої українського народу... 1931 року з метою сховатися від радянського правосуддя я виїхав у Ле¬нінград в Арктичний інститут і влаштувався на зи¬мівлю на Землі Франца-Йосифа, звідки посилав ра¬діограми за кордон професору Ріпці та директорові Празького географічного інституту професору Шварцбергу...»
І так далі... Абсурд, що волає до неба про помсту!


9 серпня 1937 року Михайло Іваничук був засу¬джений до розстрілу, вирок виконаний 10 серпня в Харкові.
Наводжу акт про виконання вироку:
«Комендант Харківського обласного управління НКВД Зелений, прокурор Лінський, начальник спец- корпусу Кашин 10 серпня о 23 год 50 хв на підставі наказу капітана держбезпеки Рейхмана виконали ви¬рок «трійки» при УНКВД Харківської області».
Розстріли дванадцяти засуджених (між ними одна жінка) відбувалися з інтервалом в одну хвилину. Іри¬ну Величко розстріляли першою, оскільки жінці на¬лежиться першенство. Михайлові Іваничукові про¬довжили життя на дванадцять хвилин — його розстріляли останнім...
У той час мені сповнилося вісім років, а син Ми¬хайла Станіслав народився кілька місяців опісля. Лист від Ніни з повідомленням про арешт Михайла без права листування прийшов до нас, коли мені ми¬нуло десять років. Тоді я поклявся помститися за стрийка.
Помстився за п’ятдесят літ романом «Бо війна — війною», у якому дослідив тріумф і трагедію вченого- геоморфолога Михайла Іваничука й засудив злочин¬ний комуністичний режим, що знищив Михайла, ув’яз¬нив Євгена, а мене прирік на муку злої пам’яті.
Не знаю, чи можливе таке, щоб той страх, що його пережив перед розстрілом мій стрийко, передався мені в мить розправи над ним... Може, і так. Мене довгі роки уві сні переслідував жах засудженого до смерті — певне, імпульси останнього Михайлового пережиття дійшли до мене... Ті імпульси я востаннє боляче відчув, коли знайомився зі стрийковою кри-




мінальною справою: енкаведистські протоколи навію¬вали на мене стан тихого божевілля.
Із марною надією, що десь у світах живе мій двою¬рідний брат Станіслав Іваничук, що до його рук щасли¬во потрапить мій роман і він дізнається, що Наталка, Євген і я — його близькі родичі, й обізветься, — я на звороті титульної сторінки помістив присвяту:
«Пам’яті українського вченого-полярника Михай¬ла Миколайовича Іваничука, репресованого в серпні 1937 року, посмертно реабілітованого 9 вересня 1953 року».
Минуло десять літ від виходу в світ мого рома¬ну — ніхто не обізвався. Чудес на світі не буває...
5
А тим часом в американському штаті Орегон, у місті Портленді, що за сто кілометрів від Тихого океа¬ну, живе вже сорок п’ять літ зі сім’єю середнього достатку громадянин США Ервін Бергман. У нього дружина бібліотекарка Леа, син і дочка; всі вони, як на американські мірки, середньо влаштовані, що до¬зволяє їм зрідка їздити по світу і мати в Канаді над диким озером комфортабельну дачу. Ервін нині пен¬сіонер, а працював електромеханіком, має руки спрацьовані, нігті на його пальцях збиті. Сім’я анг¬ломовна, однак глава сімейства знає ще й німецьку, якої навчився від своїх прибраних батьків у Рурській області Німеччини, куди його колись загнала війна.
Ервін знає, що він не німець, адже до шести років розмовляв зі своєю мамою українською мовою, із якої не запам’ятав ні слова, проте мама на все життя втовкмачила синові в голову, що його справжнє ім’я


та прізвище -— Станіслав Іваничук, а його батько був професором Харківського університету і брав свого часу участь в експедиції на острови Північного Льо¬довитого океану, звідки привіз фотографію, яка й нині висить в Ервіновому кабінеті на стіні: під ба¬зальтовою кручею сидить бородатий смаглявий чо¬ловік у чоботях, бушлаті й ватяних штанах, — це батько Ервіна, ім’я якого син забув.
Нічого про свою колишню батьківщину і про свій рід не знає Ервін — він до кісток американець, якого Друга світова війна занесла з далекої й невідомої України через Німеччину в Сполучені Штати, коли йому виповнилося вісімнадцять років, а до того він був, напевно, українцем, а потім німцем. Добре пам’я¬тає свою маму Ніну, яка померла в окупованому со¬ветами Берліні, затямив також безкінечну важку по¬дорож на вантажівках із мамою, бабусею, тіткою Вірою — ту панічну втечу перед більшовиками з Харкова до Берліна; мав тоді лише шість років.
День закінчення війни застав біженців у розбомб¬леній столиці Німеччини, яку почали займати совє- ти. Віра раптом пропала (що з нею трапилось, ми вже знаємо), бабуся померла, а тяжкохвора Ніна від¬дала своїм родичам Бергманам хлопчика й звеліла їм чимшвидше перебиратися в британську зону Берлі¬на, сама ж залишилася в зоні совєтськІй —і Станіс- лав-Ервін на все життя запам’ятав заплакані очі смертельно хворої матері, якої він ніколи більше не побачив.
1956 року сім’я Бергманів емігрує до США, у Порт¬ленд. Згодом Ервін одружується з Леа, у них наро¬джуються діти, і минуле для Станіслава Іваничука щораз більше віддаляється, а опісля стає й зовсім не

потрібним, тільки коли-не-коли діймає його ціка¬вість, чи є в нього на світі хоч будь-яка родина?
І ось стається диво, принаймні для мене: Ервінова сусідка-українка Ярослава Атаманенко показує йому книжку, яка називається «Бо війна — війною», і за¬читує йому присвяту автора Романа Іваничука про¬фесорові Михайлові Іваничукові.
Тоді й закінчився американський спокій в Ервіна Бергмана; Ервін спонукує до пошуків слідів свого батька дочку Кару, і вона намагається з’ясувати, хто для них є автор книжки: однофамілець чи родич?
Кара пише листа до Харківського університету зі запитом, чи працював у цьому навчальному закладі професор Михайло Іваничук. їй відповідає бібліо¬граф університетської наукової бібліотеки надзви¬чайно чуйна пані В. Д. Прокопова (я їй безмежно вдячний): є в бібліотеці дві книжки М. Іваничука «14 місяців на Землі Франца-Йосифа» та «Антарк¬тида», автор книжок до 1937 року працював в уні¬верситеті на посаді професора.
Окрім того, вельми сумлінна й добра пані Проко¬пова бере у відділі криміналістики Харківського об¬ласного архіву докладну інформацію про Михайла Іваничука: родом він зі села Пилипи Коломийського району Станіславської області, мав сестер Ольгу й Марію та брата Івана, який учителював у сусідньому селі Трачі; Михайло брав участь у боях УГА, емігру¬вав до Чехо-Словаччини, переїхав із Праги до Харко¬ва, був заступником начальника експедиції на Землю Франца-Йосифа, потім його заарештовано й засу¬джено до розстрілу.
Але ж ким доводиться Михайлові автор книжки «Бо війна — війною», цікавиться Кара Хочеворст,


дочка Ервіна. Вона звертається до знайомого україн¬ця в Канаді, він знаходить в «Українській літератур¬ній енциклопедії» статтю про мене, робить відбитку разом із моєю фотографією й присилає Карі. Таємни¬ці більше не існує: я схожий на Ервіна!
Тоді Кара відчитує з веб-сторінки в Інтернеті адресу Форуму видавців у Львові й пише листа ви¬конавчому директорові Форуму Катерині Шевченко: хай Р. Іваничук підтвердить або ж заперечить свою спорідненість із її дідом Михайлом. Моя приятелька Катерина телефонує до мене, і я мало не млію від несподіванки — справжнього чуда, яке міг би при¬думати хіба що витворний кіносценарист: через шістдесят літ знайшли один одного двоюрідні брати, яких розкидала по світу жорстока більшовицька сис¬тема.
Моя помста за стрийка завершилася перемогою: я віднайшов його сина, написавши роман «Бо війна — війною». Окрім того, в «Українській географічній енцик¬лопедії» вміщена стаття про видатного вченого-гео- морфолога Михайла Іваничука, ну, а відкриті ним Комсомольські острови довіку, мабуть, залишаться на мапі під цією ж назвою — належать-бо до чужої й неприхильної до нас держави.
У травні 2001 року Станіслав Іваничук, він же Ервін Бергман, приїхав зі своєю дружиною Леа до Львова. Вони гостювали в мене кілька днів, і моя дочка На¬таля, германістка, була для нас перекладачем. Ми їм показали Львів, старовинні замки на Львівщині, по¬везли в Коломию до Наталки та Євгена, а звідти в рідне село Михайла та Івана Іваничуків і в Трач, де народився я. У Пилипах зустріли американських ро¬дичів двоюрідні по сестрі Михайла Ользі — Софія і

Михайло Войцеховські. Ервін тішився, плакав і вод¬но попліскував мене по плечу, вимовляючи єдине українське слово, яке засвоїв: «Брат, брат, брат!»
Мої несподівані дорогі гості повернулися в Спо¬лучені Штати, які стали їхньою батьківщиною, а на рідній землі залишилися після них сліди на піску, які вітер часу замете, завіє,—Ервін перестав бути україн¬цем. Зате його батько відбив на Україні сліди вічні — такі сліди залишаються на вологому такирі, і ті від¬битки — чіткі, мов у цементі, — ніколи не зітре час.
Та на цьому ще не закінчується моя пошукова стаття.
Обіцяна мною в дитинстві помста за стрийка Ми¬хайла довершилася аж у червні цього року: книжка «14 місяців на Землі Франца-Йосифа», яка пролежа¬ла сімдесят літ у батьковій, а потім у моїй бібліотеці і яку я подарував Ервінові, — у перекладі сусідки Бергманів пані Ярослави Атаманенко побачила світ англійською мовою у видавництві «Національна Біб¬ліотека Канади».
Не дав я безслідно пропасти славному імені, і до¬слідники Арктики можуть тепер дізнатися, хто з україн¬ців перший вийшов у крайні північні широти.
Мій стрийко випередив виправу російського до¬слідника Івана Папаніна до Північного полюса 1937—1938 років на цілих п’ять літ. І яка ж кривда діймає моє серце: начальником Першої полярної екс¬педиції мав стати не 1. Папанін, а український вче- ний-геоморфолог Михайло Іваничук.
Кісмет... Доля!





6

Ми часто шукаємо патріотів по всьому світу, не здогадуючись, що вони поруч...
Директор Пилипівської середньої школи Михай¬ло Герман прислав мені листа, у якому повідомляв, іцо має намір встановити на стіні школи меморіаль¬ну дошку на честь видатного українського вченого Михайла Іваничука.
Це свято відбулося при великому сільському збо¬рі у травні 2012 року. У своєму виступі я славив стрийка й каявся за те, що кілька років тому видав брошуру з біографіями Михайла Іваничука і його си¬на Ервіна Бергмана під заголовком «Сліди на піску». Проте й нині залишаю цей заголовок незмінним.
Ніщо на світі марно не пропадає — стрийко Ми¬хайло залишив свій слід, відбитий у бронзі. І ще я згадав у своїй промові пилипівську учительку Юлію Шубертівну, яка за власні кошти посилала на на¬вчання в Коломийську гімназію здібних учнів із не¬заможних сімей, серед яких були стрийко Михайло і мій батько. За Першої світової війни її, запідозрену в москвофільстві, австріяки заслали до Талергофа, де вона й загинула. І я попросив у пана Германа, щоб за мій кошт він встановив на стіні школи, поруч із Михайловою, ще одну меморіальну таблицю, при¬свячену славній Учительці.
. Сліди на піску залишають комахи, люди вкарбо¬вують їх у граніт.






МИХАЙЛО КОЗОЛУП
Той післяспасівський день, коли я вертався з Ро¬мен до Києва, тривав цілу добу, і не знудився він мені, бо ще й оплатився високою ціною: доля пода¬рувала мені тоді щирого приятеля — у цілонічній розмові з ним народилася новела, яку я йому пере¬казав, даруючи тим самим тему для повісті.
Проте сталося так, що не міг він скористатися моїм подарунком. Та оповідь у вигляді ненаписаної нове¬ли жила в моїй пам’яті донині, і нарешті я зважився зматеріалізувати її на папері.
...Втомлений мандрівкою Лівобережжям, де я збирав матеріал для роману з часів останнього кошо¬вого Запорізької Січі Петра Калнишевського, чекав у секретаріаті Спілки письменників, поки секретар¬ка Ніла Запорожець видзвонювала по готелях столи¬ці, шукаючи мені вільного номера. Не відчував тяг- лості часу — з думках ходив ще понад Сулою, де, скрадаючись під тремтливим серпанком туману, тек¬ли тихі й потужні води, мов козацька дума або чиста мова степовиків, і, допавши нарешті до Пустовітів- ки — батьківщини Калнишевського, зупинився біля критої рубероїдом шопи, що спиралася на хрестовий фундамент, а над її входом висів шильд із написом «Крамниця».
Змучений пішим ходом під палючим сонцем, звер¬нув я до тієї крамниці — як не пивом, то хоча би мінеральною водою вгашу спрагу, та зупинив мене біля входу підстаркуватий чоловік, що сидів на ла¬вочці, спершись на палицю. Тією палицею загоро¬див він мені дорору й, пильно приглядаючись, мовив докірливо:


—	Не заходьте сюди, добродію, бачу, що ви з уче¬них, то не пасує вам пиячити з шантрапою, що ось там, усередині, заливає горілкою очі й честі не має. Це ж не корчма, а храм — давня церква, яку колись побудував сам Калниш. Може, і чували про славного запорізького отамана, що його всесвітня курва Кате¬рина запроторила на довгі роки на Соловки...
Знічений і здивований, я придивився до чоловіка, і здалося мені, що десь колись його бачив: упала в око знайома звідкись застигла, схожа на гримасу усміш¬ка на устах. Запитатися не встиг: хтось узяв мене під руку, я оглянувся — був то художник Сашко Дубров- ський, із яким я познайомився в роменському клубі на зустрічі з читачами.
—	Ходімо зі мною, — мовив він. — Іду в гості до
учителя Йосипа Дудки, він багато чого цікавого змо¬же вам розповісти.	■
Я спитав Сашка, який предмет викладає той учи¬тель, і знеохотився, почувши, що російську мову й літературу.
—	А він викладає по-українськи, — усміхнувся Сашко. — Тут ніхто не розмовляє по-московськи.
І ми подалися до хутора Вощелихи, до якого з Пустовітівки рукою подати. Йосип Дудка — козар¬люга з вусами, що спадали підковою аж до поборід- дя, — запросив нас у степ на куліш. За обідом я роз¬повів йому про свою пригоду біля крамниці, і Дудка аж зайшовся сміхом:
—	Та це наш сільський дяк без приходу! Свяще¬ника в нас немає, то він на похоронах псалтир читає й плати не бере, а на хліб заробляє шевством. То зна¬ний всім Михайло Козолуп!
Почувши це прізвище, я стетерів і з дива не міг вийти ще й тепер, коли сидів у спілчанському секре-

таріаті: та невже це той самий Козолуп?.. Думки мої перервав утішний вигук секретарки Ніли:
—	Вибила вам нарешті готель! Далеко, правда, — на Оболоні...
У ту хвилину до секретаріату ввійшов високий чорночубий парубок із густою гривкою, що спадала на чоло, і я впізнав його — був то Григір Тютюнник. Він, ніби давній побратим, обняв мене й тоном, що не терпить заперечень, запропонував:
—	Бачу, твої клопоти вже позаду. То ходімо зі мною: у Жулянському аеропорту розливають хванч¬кару. Ходімо, до вечора ще далеко.
І ми подалися до Жулян. Упродовж тієї предовгої мандрівки стали приятелями. Ресторан в аеропорту не працював, і ми верталися теж пішки. Коли добра¬лися до Хрещатика, сказав Грицько:
—	На дідька тобі той готель, заночуєш у мене.
І тоді я подумав: розповім Грицькові про Козолу- па, що сам знав про нього, а також почув від Йосипа Дудки. Це ж Грицькова, не моя тема. І не передати мені не лише зміст, а й тональності степової мови, яка є натурально українською, мов той тихий і по¬тужний плин Сули.
Ми з Грицьком розмовляли цілу ніч, і він, вислу¬хавши мене, мовив рішуче:
—	Напишу роман... А чом би мені його не напи¬сати?
Не встиг Грицько. Тож ту нічну свою розповідь сам запишу тепер на папір — слово до слова.
* * *
Я вже переходив на третій рік військової служби, що минала у глибокій западині Малого Кавказу над


бурхливим Кошкор-чаєм поблизу азербайджанської Гянджі (Кіроєабада), коли до зенітного полку, що за¬ховався на дні того ізвору в глинобитних казармах, прибуло рекрутське поповнення з Роменщини.
Ми, вишколені сгарослуживці, висипали на пол¬ковий плац і з цікавістю приглядалися до новобран¬ців: скидали вони з себе домашні лахи й переміню¬валися на наших очах із різношерстої голоти у преодягНених у форму військовиків, а ми чапіли по¬руч із надією вймантити у тих, які мали, домашні чо¬боти, аби при дембелі не верататися додому в об¬мотках, у яких солдати були схожими на журавлів, що збираються відлітати з вирію до рідних гнізд.
Новачки з вигляду були селюками, одягнуті в ка¬цавейки і взуті в ходаки на підошвах із автомобіль¬них шин, а в чоботях лишався тільки один рекрут, і був він, як мені здалося, розгублений та гейби зди¬вований, чому його вихопили з тучного степу з чай¬ками, перепелами, жайворами, горлицями й погнали в руді кавказькі гори, із яких долинає скавуління ша¬калів, схоже на розпачливий дитячий плач. І, певне, від тієї туги закроїлася в кутиках його уст гримаса гіркої усмішки. Він сидів на землі, із сумом позира¬ючи на солдатську уніформу й два клубки обмоток, що їх йому пожбурив сержант; зіщулений від-страху перед суворим поглядом командира, який слабо ро¬зумів, про що перемовляються між собою привезені зі степів хохли, і, гидливо кривлячи уста, зауважував, коли до нього звертався той чи інший новобранець: «Не мог би ти вразумітельнєє разґаварівать?»
Рекрут сопів, однією рукою витирав піт із чола, а другою зсував із ніг добротні, високохалявні, зі сві¬жого юхту пошиті чоботи, що тісно облягали литки,

коли впорався з тією роботою, підвівся і став гіереді мною у жалісливій позі, ніби доглядався співчуття. Побачивши у моїх очах не глузи військового старо¬жила, а скупе світелко жалю, узяв ті чоботи за халя¬ви, подав їх мені і мовив покірно, ніби дякував за те, що не гордую його подарунком:
—	Візьми... Сам пошив їх.
Не встиг я подякувати, а було за що, бо ж набли¬жався дембель — і як мені вертатися додому в об¬мотках, як сержант, побачивши чоботи в моїх руках, закотив більмами очі, та відібрати не посмів: до ста¬рожилів сержант Котовський ставився з острахом, бо спав зі солдатами у спільній казармі, тож могли скривджені й «темну» йому влаштувати. Він повів лютим поглядом на рекрута й зметикував, до чого зможе з помсти причепитися: із-під пахви в хлопця стирчала книжка, і сержант вихопив її.
—	Ето што єщьо за біблія?
І відказав рекрут із гонором, що звідкись раптом у нього взявся:
—	Ви вгадали, товаришу сержант. Це Біблія.
—	Біблія?! — верескнув Котовський, забираючи в хлопця книжку: — Опіум пріньос в вооружоиние сіли?
—	Ця книжка інакше називається, — відказав но¬вобранець незворушно. — Біблія, або ж Євангеліє.
Котовський підбіг із книжкою до комбата капіта¬на Нечипорука, що стояв осторонь на плацу, і пома¬хав книгою перед обличчям офіцера.
—	Саботаж, товаришу капітан. Саботаж!
Капітан взяв книжку до рук, засунув її в планшет¬ку й промовив:
Нє положно держать в воінской часті релігіоз- ниє кнігі. Прі демобілізації отдадім.

—	А не забудете? — благально запитав хлопець.
Капітан промовчав, Котовський прошипів до рек¬рута:
—	Как фамілія?
—Михайло Козолуп...
—	Што за скотская фамілія!.. Ну ладно, ти єщьо меня попомніш, сапожнік...
Перед вечором обмундированих рекрутів розвели по казармах.
...Як та Біблія опинилася в Михайла Козолупа, діз¬нався я від Йосипа Дудки.
Батько Михайла не повернувся з війни, а мати, висушена на скіпку від недоїдання, померла голод¬ного сорок шостого року. Осиротілий хлопець зариг- лював коромислом двері й подався у сусідню Чап- линку до чоботаря Трохима Зарічного. Учився в ньо¬го шевства й, повернувшись на вітцівщину, завоював у Пустовітівці славу доброго шевця. У черевичках його роботи ходили до клубу на танці фіцігорні ді¬вулі, парубки пишалися в гофрованих чоботах на рипах, а старі діди чалапали в постолах зі свинячої шкіри.
Був Козолуп веселеї вдачі, підспівував собі під ніс, вибиваючи такт молотком, що ним забивав кілки в підошви, а по неділях збиралися під його вікном сільські хлопчаки й співали:
Мишко тишком за ярами
Лупить кози з бахурами
Що улупить,то проп’є,
Прийде д’ хаті, жінку б’є.
Жінка кричить-репетує,
Мишко дома не ночує…
 

Михайло на збитошників не сердився й сам їм підспівував, бо добрий був. Тієї доброти набрався, мабуть, із книжок, які випозичував у Йосипа Дудки. Перечитував їх по кілька разів і врешті попросив учителя, щоб дав йому таку книжку, яку ніколи не знудилося б читати. І вчитель подарував Михайлові Біблію в перекладі Панька Куліша. Хлопець майже всю її вивчив напам’ять і з нею пішов до роменсько- го військкомату, коли отримав повістку на службу в армію.
А одного разу лучилося в нього велике свято. До Ромен приїхав на гастролі київський театр, і на ви¬ставу «Украдене щастя» поїхав разом зі своєю Ме- ланією Йосип Дудка, узявши й Михайла, аби поди¬вився швець на цікаве дійство, що відбувається на сцені: накостюмовані артисти вдають там чиєсь життя — сперечаються, любляться, вмирають, а по¬тім під бурхливі оплески виходять на кін — живі, усміхнені й щасливі.
Запам’яталася Михайлові та вистава на все жит¬тя — і не так своїм змістом, як сумною, аж серце краялося, піснею «Ой там за горою та за крем’яною не по правді жиє чоловік з жоною»...
Була та пісня зовсім не схожа на шалені коломий¬ки, що їх на сцені вигравали троїсті музики, — таку саму тугу виливали на вечорницях пустовітівські молодиці, які вже встигли спізнати лиха, і самотні дівчата, які закликали до себе піснею забарних па¬рубків. Уперше усвідомив тоді Михайло, що на всій Україні — від заходу до сходу — людська доля од¬накова.
...У вільний від муштри вечірній час, коли солда¬ти у відпочинковій кімнаті писали листи своїм рід-


ним і коханим, Михайло, який не мав ні батьків, ні нареченої, сидів самотньо у хутку й переносився думкою з чужих кавказьких гір у широкий степ над Сулою, де в гаях лящали солов’ї, виводили тужливі фіоритури чорні дрозди, а бездомні зозулі невпин¬ним куканням скликалися до любові; де можна було, ні в кого не питаючи дозволу, манджати аж до само¬го крайнеба — там народжувалося і згасало сонце й палахкотіли, віддаючи шану Господові, жертвенні пастуші вогні.
А тут неволя, тут нікуди без дозволу не можна й кроку ступити, не чутно теж доброго слова й любові немає... Та ось яке диво лучилося одного разу: із радіо¬точки, що на плацу, долунював до казарми знайомий спів, бриніла та сама мелодія, яка вразила його душу в роменському театрі, ледь чутно гомоніла, але ж то таки вона — пісня зажурених гуцульських моло¬диць.
Михайло схопився з місця, підбіг до радіоприй¬мача, що на стіні, включив його, та замість пісні по¬чув тривожно-щасливий голос жінки: «Михаиле, що це ти робиш?» І, не втямивши, що то передають по радіо драму Івана Франка «Украдене щастя», що це Анна, злякана гіристастю Михайла Гурмана, марно намагається вберегти свою жіночу честь, що ті сло¬ва, які висотались із радіоприймача, — не чергова казенна заборона, а повторення незабутнього свята в роменському театрі, — він вимкнув апарат і далі покірно поник у кутку кімнати, чекаючи наступних заборон.
...Михайло Козолуп навідріз відмовився брати до рук автомата: у Божій книзі, яку в нього забрав капі¬тан Нечипорук,-сказано: «Не убий!» — і я не буду, не маю права вчитися стріляти в людей.


Не допомогли вмовляння офіцера й погрози штраф¬ним батальйоном. Комбат доповів про такий каригід- ний непослух вищому полковому начальству, мов¬ляв, призвали до війська сектанта, і, щоб уникнути зайвого клопоту, призначили Козолупа шевцем у господарській частині полку.
Скориставшись із цього, капітан звелів Михайлові пошити для нього хромові чоботи: приніс йому від¬різ із боксу й золі на рипах. І потекло в новобранця інакше, ніж у решти солдатів, військове життя.
Та не міг із цим змиритися сержант Котовський....
Козолуп, як полковий швець, до стройовиків не належав, проте формально підлягав командирові відділу Котовському, який не міг йому пробачити, що його добротні чоботи дісталися мені. До сержан¬та наближався дембель, тож мусив він вертатися до¬дому в обмотках і мстив за це Михайлові, як лише міг. Заходив до чоботарні й чіплявся до шевця за будь-яку дрібничку: то не схопився він зі стільця й не привітався з начальником за уставом, то стояв пе¬ред ним у розстібнутій гімнастерці, то розмовляв по- українськи, оскільки російської мови ніяк не міг опанувати — його артикуляційний орган був знадіб- ний лише до рідної мови. Проте на всі придирки сер¬жанта реагував Михайло з незворушним спокоєм і, як здавалося Котовському, — із іронією.
Тож коли між Козолупом і Котовським спалахнув конфлікт, що прогримів на всю дивізію, я заходив саме до шевської майстерні з подарованими Михай¬лом чоботами, щоб прибив підметки, бо й до мене вже наближався дембель. І я став свідком неуставно¬го діалогу між солдатом і сержантом.
До майстерні увійшов Котовський і гарикнув із порога:

—	Рядовой Козолуп, ко мне!
Михайло пришивав тоді халяви до ступнів чобіт, призначених для капітана Нечипорука. Ліниво потя¬гуючись, солдат підвівся зі стільця, тримаючи в лі¬вій руці готові з боксу скроєні халяви, праву ж при¬клав до непокритої голови й відрапортував:
—	Рядовий Козолуп з’явився за вашим наказом!
—	Является чорт во сне! — процідив крізь зуби Котовський.
—	А воно іногда й таке буває, товаришу сержант, — розвів руками Козолуп. — Мені ось позавчора при¬снився такий сон, що й донині муторно.
—	Разґаворчікі! — прикрикнув сержант. — І сколько я тебе ґаваріл, што к пустой галавє руку не прікладивают!
—	Я ж то гадав, що розум вміщається не в пілотці, а під черепом, — невинно усміхнувся Козолуп.
—	Какім ти умним стал!
—	А то вже — що кому Бог дав...
—	А на полке — што ето за кніга? — чіплявся до солдата сержант, показуючи на шафку з інструмен¬том. — Оп’ять опіум?
—	Та ні, про мак і коноплі — то в господарських книгах, а це художня, у бібліотеці взяв...
—	Ти должен себе запомніть, што слово «художе- ственний» проісходіт от слова «худо»!
—	Та не тільки, — посміливішав Михайло й ви¬палив, із глумом дивлячись в очі Котовському. — Слово «худоба» так само починається.
Котовський позеленів від люті.
—	Ти - коґда-нібудь научішся разґаварівать по- человєчєскі?
—	Худобу ще ніхто не навчив по-людськи розмов¬ляти, а ви ось вмієте — і зовсім не погано...
—	Молчать! — заревів Котовський. — Больно умним стал, блядь ти нєруская!
Обличчя у завше спокійного Михайла налилося гнівом. Він якусь мить стояв мовчки, та враз роз¬махнувся лівою рукою, у якій тримав пошиті халяви, і ляснув ними по пиці сержанта — раз і другий.
...За побиття командира Козолупові присудили рік служби у штрафбаті. Та, на диво, він вернувся в полк за півроку — Котовський тоді вже демобілізувався, мені присвоїли звання молодшого сержанта, і в моє відділення записали Михайла. Незабаром демобілі¬зувався і я, так і не дізнавшись, за які заслуги Козо¬лупові зменшили термін покарання. Він не зумів мені цього пояснити. Про те я дізнався від Йосипа Дудки.
...Ми зі Сашком Дубровським смакували кулішем, що його приготував у степу вощилихівський харак¬терник, чаркувалися, і він розповів...
У штрафбаті з Козолупом не могли собі дати ради. Гадаєте, дебоширив? Ба ні, навчав штрафників честі приповідками Соломона, які запам’яталися йому з Біблії.
—	Мирися з ворогом, коли ти з ним у дорозі... Кого Бог любить, того й карає, як батько сина.... Пий воду з власної криниці... Не дорікай дурному, бо вір тебе зненавидить... І дурень, як мовчить, здається мудрим... Людина, яка покинула батьківщину, живе, як та пташка без гнізда. Коли тобі скажуть: ходи з нами по кров невинну, зверни з тієї стежки...
І багатьма іншими приповідками вгамовував Козо- луп недобрі вчинки сослуживців. Штрафники слухали біблійну мудрість, стаючи шовковими й добрими, що не належалося за штрафним уатавом. І вирішило


начальство штрафного батальйону позбутися Козо- луца.
— Та це ше не все, — закінчував свою розповідь Йосип Дудка. — Коли Михайлові прийшла пора де¬мобілізуватися, він зажадав повернути Бібблію. Йому відмовили. Тоді Козолуп пригрозив, що залишиться в полку на надтермінову службу. Погроза допомогла: він вернувся в Пустовітівку з Біблією під пахвою...
І я уявив собі, що та гірка гримаса усмішки, яка зачаїлася в кутиках Михайлових уст, ураз тоді роз¬ширилася, і пролунав на полковому плацу його пере¬можний сміх...
Я не став розшукувати пустовітівського дяка без приходу. Досить було того, що він не дозволив мені причаститися пивом у храмі, збудованому Петром Калнишевським.
...Пішов із життя Григір Тютюнник, тож я віддаю читачеві новелу, яку Грицько напевно написав би на¬багато краще.
І ЗАСІЯЛА БЛАГОДАТЬ БОЖА
НА КИЇВСЬКИХ ГОРАХ
Не варто аж надто поважно трактувати ідею рес¬таврації язичництва, але й не слід вдаватися до стра¬усової методи — нібито проблеми не існує: небез¬пека так званої Рунвіри полягає в тому, що вона має національне забарвлення, яке, звісно, спокушає не- посвячених. Тому зупинимося на проблемі ваги християнської релігії в житті українця, аби довести,


що саме вона, принесена ззовні, а не давнє україн¬ське поганство є українським Храмом.
Для підтвердження цієї тези ми мусили б повер¬нутися в сиву давнину, коли апостол Андрій Перво- званний проклав найдавніший шлях через нашу пра- вітчизну, яку тоді йменували Скитією, — майже за тисячу років до зафіксованого в українських літопи¬сах «шляху з варягів у греки». Перекази засвідчу¬ють, що народ, який жив над Дніпром між ріками Ужем і Россю, називав свій край Оріяною. Отже, апостол Андрій прямував через оріянський край до Святошинського урочища, де стояло головне оріян- ське требище.
Багато вчених освячення землі поблизу устя Десни в Дніпро апостолом Андрієм Первозваним вважають релігійним твором руських агіографів, включаючи й літописця Нестора, — мовляв, вони підтверджували право Києва на патріархат, шукаючи початку Руської держави від апостольського благословення. Та чима¬ло є й таких учених, які твердять, що легенда має історичну основу. Ті, які вірять в освячення Андрієм Первозваним дніпровських круч, мусять зануритися глибоко в дохристиянські часи в Україні й перекона¬тися, що предки Володимира Великого жили на цій землі споконвічно й були достоту схожі на сучасників князя — побутом, працею, віруваннями, звичаями, обрядами, духовністю й мовою. Такі зрозумілі нам слова, як орій, що означає плуг, велес — волос худо¬бини, весел — п’яний, Род — ім’я верховного оріян- ського бога — то все сліди праукраїнської мови, яка бере свій початок із часів трипільської культури, то¬му на підставі лінгвоісторії ми маємо право ствер¬джувати, що у верхівцях Дніпра жив споконвічно


автохтонний народ — прямий предок нинішних українців із високою землеробською й духовною культурою, до казково багатої землі якого потягну¬лися звідусіль перехресні шляхи; ними йшли на тор¬ги, а деколи і з мечем греки, скити-кочівники, юдеї, сармати, римляни, обри, алани — і багато з них осі¬дало у благословенному краю.
Напевне, далекі предки московитів, нащадки яких так уперто хочуть приєднатися нині до староруської, оріянської, а то й трипільської історії, жили на пів¬ночі осторонь тих доріг окремими, зовсім не спо¬рідненими з оріянами племенами, яких у княжі часи завойовувала й християнізувала могутня руська ім¬перія, що, як і кожне імперське утворення, мусила розвалитися через надмірну жадобу чужих просто¬рів. Напевне, північні племена були тим шматком, яким руська імперія вдавилася; історія ж має влас¬тивість повторюватися і в нинішньому випадку своїм повторенням підтвердила історичний закон загибелі метрополій: остання на світі імперія розпадається на наших очах, вдавившись ласим шматком, яким є українська земля, що в сиву давнину називалася Орія- ною.
Якби ми хотіли себе переконати, що мандрівка Андрія Первозваного в Гіперборею була історичним фактом, то мусили б спершу з’ясувати для себе: а чому саме до Бористену йшов Святий Андрій, що і звідки він знав про Оріяну, чому в нього могло зро¬дитися сподівання, що цей край має всі підстави ста¬ти колись християнською державою, і чому апостол перший проклав шлях із греків у слов’янські землі. Згідно з «Діяннями святих апостолів», у 33 році піс¬ля народження Христа, у день П’ятдесятниці, тобто


десятого дня після Христового воскресіння, буря велика пронеслася над Єрусалимом, і, вчувши в ро¬коті громів голос Бога, зібралися апостоли у дворі Іродового храму, щоби прийняти Боже повеління. І коли розвіялися хмари, із диска сліпучого сонця віді¬рвалися вогенні язики й повисли над головами апос¬толів, почув кожен учень Ісуса не відому досі, проте зрозумілу мову, що кликала їх у дорогу до народів, яким вони мали приносити правду Христову. Тож розійшлися апостоли — у Месопотамію, Каппадо- кію, Фрігію, Памфілію, Єгипет, Лівію, Кірсену, Крит, Аравію. Андрій же Первозваний вчув мову оріян- ську, яка донеслася до нього від межі світів, що про¬лягла між слов’янами й племенами Яфетового сина Магога на півночі.
І подався апостол у дорогу, відчаливши від ізраїль¬ського портового міста Кесарії на торговій римській трієрі. Йшла трієра спокійними теплими водами дні й ночі, минаючи білі грецькі острови в Егейському морі, обережно, майже нечутно просувалася крізь Геллеспонт, Пропонтиду й, прослизнувши вузьким Босфором, на берг якого наповзав багатолюдний Ві- зантій, вихопилася в Понт Евксінський і на двадця¬тий день морської дороги увійшла в лиман, де схо¬дилися в одне тихе водоймище води Бористена й Гіпоніса, на правому березі якого виднівся обгоро¬джений зубчастим муром із чотирма сторожовими вежами грецький поліс — фортеця Ольвія.
В Ольвії Андрій Первозваний викупив у скитів- кочівників полоненого апостола Матея, і той, віддавши Андрієві своє Євнгеліє, написане в скитському по¬лоні, відправився в Каппадокію, землю Понтійську, де його спіткала мученицька смерть.

Залишивши Ольвію, Святий Андрій подався піш¬ки понад Бористеном на північ — до межі світів, як йому було велено Провидінням у день П’ятдесятниці: мав він дійти до найвищої кручі над Дніпром, за якою починалося царство холодного Борея, і поста¬вити на ній хрест.
Ішов удень і вночі, відпочивав тільки в полудневу спеку; удень зорив за сонцем, а вночі показував йому напрям Молочний шлях; брів апостол, розгортаючи буйне волоття трав, губився у високій тирсі, ніби в пралісі, там же знаходив поживу: забирав із гнізд чай¬чині й перепелині яйця, руками ловив куріпок і сма¬жив на вогні, в озерах ловив сітями рибу, що густо телесувалася в кришталевих водах, у дуплах лип і дубів знаходив мед, який стікав по стовбурах і за¬стигав на корі грудами, немов живиця, — земля тут була такою багатою, що й працювати на ній не треба. Дивувався апостол зі щедрості Бога, який обдарував не баченими в світі благами майже безлюдний край, і заздрість щербила серце: чи ж то справедливо вчи¬нив Ягве, що випалив сонцем Ізраїль, Єгипет, Гре¬цію, густо заселивши їх народами, і вони на безвод¬ді й безхліб’ї в пустелях, пісках і солончаках мусили витворювати високі цивілізації й викрешувати в собі силу мислення в боротьбі з убозтвом землі. А може, саме в жорстокій спонуці до непосильної праці й таїться причина того, що на земних пустирищах зро¬дилися неповторні культури, досконалі державні утво¬рення, могутні війська?
Ішов апостол, минаючи непевних кочівників, які деколи з’являлися на степових дорогах — сповню¬валося тоді зелене безмежжя ревом худоби, іржанням коней, скрипом дерев’яних коліс і лопотінням хала-


буд, нап’ятих на теліги, — були то скити-кочівники, яких греки називали антропофагами (людоїдами); розказував Матей, що вони обертають чужинців у рабів, заздалегідь осліплюючи їх, аби не втікали, скидають засуджених на смерть із урвищ, на похоронах своїх князів убивають рабів, коней і жон, спалюючи їх разом із покійниками на жертвенних вогнях, — тож ховався Андрій Первозваний від далеких доріг у вибалках, коли на обріях з’являлися валки.
Знав Андрій, що це ще не той край, де йому звеле¬но хрест поставити: він здалеку прислухався до го¬лосів степових мешканців — не була то мова, яка вгніздилася в пам’яті, коли завис над ним вогненний язик у день зіслання Святого Духа, тож мандрував далі, поки не спустився з плоских гранітних кряжів, що розтинали степ обаполи, до молитовно тихої ріки Росі, яка впадала в Бористен серед розлогої, мов плахта, рівнини.
Над річкою то тут, то там біліли розсипи хаток під солом’яними стріхами; посередині обійсть вивищу¬валися щогли журавлів, якими поселяни витягували з криниць бочки з водою; гавкали собаки на прив’я¬зях, на берегах річки паслися корови, і звідусіль ніби долинала пісня — то співали люди чи так співуче розмовляли, та вчув Андрій знайомі звуки і слова й осінив себе хрестом: тут нарешті брав свій початок край, у який Провидіння звеліло йому понести Хрис¬тове благословення.
Зайшов Святий Андрій до крайньої хати, гостин¬ний господар помив йому ноги — так само вшанову¬вав Ісус апостолів перед Тайною Вечерею, і прийняв Андрій це за добрий знак: схожі звичаї сприятимуть впровадженню Христової віри в цьому краю... Гос-

подар зовсім не здивувався, що гість приманджав сюди аж із Єрусалима — лежить же Оріяна на пере¬хресті доріг, а ще бачив господар у дитинстві, як із востока на полуднє йшла небом звізда хвостата, і ви¬діння сеї звізди страхом пойняло весь люд, та заспо¬коїли народ грецькі купці, що в лодіях заморські ви¬на й пахучу оливу привозили, мовляв, народився в далекій Юдеї Син Божий. Та як до нього йти, ніхто не знав — то зоряну білу дорогу, попід якою хвостата звізда пливла, — Єрусалимським шляхом нарек¬ли — мандруй уздовж нього, якщо хочеш зріти Бога живого...
Слухав Андрій розповіді оріянів, яким признався, що був учнем Сина Божого, і далі йшов горі Борис- теном до межі світів. А за ним гурмою поспішали увірувані орії, супроводжуючи апостола до свого храму, аби жертву данапрівському богу зрів — чей же один Всевишній на небі й на землі: ірани назива¬ють його Маздою, гебреї — Єговою, а оріяни — Ро¬дом, який дав рід добрим і злим силам, людям і тва¬рям та послав на замлю свого сина Даждьбога, достоту, як Єгова Ісуса.
Ішли оріяни за апостолом до кручі, біля підніжжя якої у Святошинському гаю стояв оріянський храм. На обгородженій частоколом галявині, що похило збігала до священного струмка, оточила жертовний камінь чотиристінна без даху кліть із відкритими трьома брамами. За каменем у глибині храму стояв високий дерев’яний ідол бога Рода з повним рогом вина в руці, а біля його стіп лежали на землі плуг, сідло і меч. Ідол мав три обличчя, що створювали єдиний образ Рода, а тулуб його ділився на дві части¬ни: у горішній витали люди, які заселюють Оріяну,


а внизу панував підземний світ Велеса, на якому держиться земне життя.
—	Це наша триєдність — Бог, громада і земля, — сказав Андрієві волхв, і думав апостол про незбаг¬ненну спільність між народами, віддаленими один від одного на тьми-тьмущі стадій. — Я вислухав те¬бе, Божий посланцю, і зрозумів, що твоя віра нам не чужа. Та інший у нас світ, інші обряди. Знаємо віру вогнепоклонників зороастрійців і юдейьку віру знає¬мо, а ще мовиш ти, що твій учитель Ісус проповіду¬вав милосердя і любов. Ми дозволяємо охрестити нашу землю хрестом: Бог єдиний для всіх, лише по- різному його називають і в різний облачають одяг.
Волхв справив жертву Родові молоком і медом, а коли запашний дим розіспався над потічком і всякнув у прибережні трави, подався, спираючись на високий посох, у бік Бористену. Позаду нього йшов, несучи на собі хреста, із явора тесаного, Андрій Первозван- ний — виносив його на зелену оріянську Голготу, спинаючись кручею під саме небо.
А коли став на вершині, уздрів у всій величі диво оріянського краю: рвійний плин безмежно широкого Бористену, вихопившись із холоду північної землі, сповільнив раптом свій біг біля підніжжя кручі, роз¬ливаючись по рівнині десятками рік. Верболозні острови спиняли ріку, щоб вона встигла відбити у своїх водах красу Оріяни, а потім, знову злившись в одне русло, ще з дужчою силою, натхненням і ревом ринути на південні простори, всотуючи всі води благо¬словенного краю для подарунку Гостинному морю.
І мовив апостол Андрій Первозваний, вкопавши в землю хреста і освятивши його:
Бачите гори сі? На них возсіяїє благодать Божа, і стане тут город великий!

...Так виглядає озвучена мною легенда, та багато правди в ній.
Андрій Первозваний приходив на нашу землю — у цьому немає сумніву. А що його проповідь христи¬янської релігії була прихильно зустрінута мешкан¬цями Оріяни, свідчить хоча б те, що він повернувся живим із оріянського краю в ахейські Патри, де був розіп’ятий на хресті 13 грудня 62 року. Чому лише одному Андрієві вдалося вернутися цілим і неушко- дженим зі землі, у яку він подався з апостольською місією, — всі ж бо апостоли, окрім Йоана Богослова, загинули в чужих краях мученицькою смертю?
А тому, що він потрапив у край із давно підгото¬ваним грунтом для прийняття нової релігії. Нинішня ностальгія в незначної частини українців за поган¬ством як національною релігією має тенденцію гли¬боко реакційну, оскільки наш народ у своєму духов¬ному розвитку впродовж доісторичних віків уперто звільнявся від многобожжя, про що свідчать хоча б висловлювання візантійського історика VI ст. н. е. Прокопія Кесарійського про антів: «Вони визнають своїм владикою єдиного бога, що посилає блискавку». Наші предки орїяни (а ще їх називали скитами-ора- чами, венедами, антами) на світанку своєї цивіліза¬ції створили власну і властиву для себе релігію — ві¬ками плекали здорову дичку, на якій за Володимира Великого доволі легко, без релігійних бунтів при¬щепився зраз начебто чужого культу. Але ж грушу на вербі не прищепиш: сік християнської релігії був сумісний із соком слов’янського поганства, яке фак¬тично було протохристиянським.
Для підтвердження цієї гіпотези можна навети ба¬гато доказів. Напевне, на відтворення поняття єдино-

божжя мусив мати вплив зороастризм, який прони¬кав на Придніпров’я через контакт скитів-кочівників зі скитами-орачами, предками українців, тож нічого дивного, що триєдиність божества Мазди трансфор¬мувалась у триєдиність оріянського Рода. Відомо теж, що поклонники Заратуштри дотримувалися ри¬туалу хрещення у воді, причастя хлібом і вином та знаку троєперстя. Ці докази можуть бути спірними, але чому не здається нам дивним, що київські погани надто вже слухняно увійшли у воду Почайни 988 ро¬ку, що звідкись у нас взявся звичай тричі цілуватися, тричі запрошувати, тричі благословити, тричі під¬німати труну з покійником і тричі спльовувати проти злих сил... А миття гостеві ніг, а найменування Мо¬лочного шляху Єрусалимським, а культ свічок у трій¬чатих підсвічниках, а віра антів у прихід на землю Примирителя, який навчить людей вічного добра?
Це теж дає нам підставу твердити, що посланець Христа Андрій Первозваний прийшов на підготов¬лений ґрунт для нової монотеїстичної релігії, оскіль¬ки поняття християнської духовності жило серед народів і до Христа. Адже Ісус ніколи не говорив, що він Бог, а тільки Син Чоловічий — син всього людства, яке втілило в Ісусі ідею любові, і не запо¬чатковував Він царства Божого, а тільки провістив відродження того, що було до нього. Апостол Анд¬рій мусив знати — від грецьких чи то юдейських купців — про оріянів раніше і, вивчивши їхній про- тохристиянський духовний світ, приніс йому спорід¬нену віру.
Ісус заснував релігію не одного народу, а всього людства, тому вона завоювала світ. Ідея єврейської обраності втратила сенс — усі народи стали обрані



Христом. А предки українців, щоб уникнути юдаїз¬му в новій релігії, одягли всесвітнього Месію в на¬ціональні шати, про що яскраво свідчить гуцуль¬ський іконопис, і склали для нього національну молитву. Шлях до Бога завжди пролягає через Бать¬ківщину.
І як наслідок: .Україна своїми найдавнішими об¬рядами збагатила християнську релігію, оформила її чисто українським, із оріянського поганства почерп¬нутим колоритом, подарувавши світовій культурі об¬рядові свята, колядки, гаївки, щедрівки, світового рівня духовну музику — і через усе це християнська • релігія стала для українців властивою зброєю в бо¬ротьбі за національну ідентифікацію.
Українська культура чекає фундаментального ху¬дожнього твору про шлях Андрія Первозваного із греків до Святошинської кручі, під час подолання якого пролунало віще пророцтво величної і щасли¬вої долі нашої нації... Можливо, такий автор вже на¬родився в наш тривожний час. 




 



 

